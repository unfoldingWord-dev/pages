====== 1. De Schepping ======


{{:en:obs:obs-01-01.jpg?nolink&640x360}}


Dit is hoe het allemaal begon. God schiep de hemel en de aarde en alles wat op de aarde is in zes dagen. In het begin was de aarde donker en leeg, er was nog helemaal niets. Maar de Geest van God zweefde boven het water.


{{:en:obs:obs-01-02.jpg?nolink&640x360}}


Toen sprak God en zei: "Laat er licht zijn!" En er was licht. God zag dat het licht goed was en God maakte scheiding tussen het licht en de duisternis. Hij noemde het licht dag en de duisternis noemde hij nacht. Dit was de eerste dag.


{{:en:obs:obs-01-03.jpg?nolink&640x360}}


Op de tweede dag van de schepping schiep God de lucht boven de aarde.


{{:en:obs:obs-01-04.jpg?nolink&640x360}}


Op de derde dag sprak God en scheidde het water van droog land. Het droge land noemde Hij aarde en het water noemde Hij zee.


{{:en:obs:obs-01-05.jpg?nolink&640x360}}


Toen zei God: "Laat op de aarde planten en bomen groeien." En de aarde werd groen met bomen en planten. En God zag dat het goed was. Dit was de derde dag.


{{:en:obs:obs-01-06.jpg?nolink&640x360}}


Op de vierde dag maakte God de zon, de maan en de sterren. God maakte ze zodat ze licht konden geven op de aarde en zodat er verschil kwam tussen dag en nacht, seizoenen en jaren. 


{{:en:obs:obs-01-07.jpg?nolink&640x360}}


Op de vijfde dag schiep God alles dat zwemt in het water en de vogels. God zag dat het goed was en zegende ze.


{{:en:obs:obs-01-08.jpg?nolink&640x360}}


Op de zesde dag van de schepping zei God: "Laat er allerlei soorten dieren zijn op het land." En het gebeurde precies zoals God het had gezegd. Er kwam vee, kruipende dieren en allerlei wilde dieren. En God zag dat het goed was.


{{:en:obs:obs-01-09.jpg?nolink&640x360}}


Toen zei God:"Laat Ons mensen maken die op Ons lijken. Ze zullen de baas zijn over alle dieren op de aarde, in de zee en in de lucht."


{{:en:obs:obs-01-10.jpg?nolink&640x360}}


God nam stof van de aarde en vormde het lichaam van een mens en blies hem de levensadem in. De naam van deze man was Adam. God maakte een tuin waarin Adam kon leven. Adam moest deze tuin gaan verzorgen.


{{:en:obs:obs-01-11.jpg?nolink&640x360}}


Midden in de tuin plantte God twee bomen, de boom van het leven en de boom van kennis van goed en kwaad. God vertelde aan Adam dat hij van alle bomen in de tuin mocht eten, behalve van de boom van kennis van goed en kwaad. Wanneer Adam van deze boom zou eten, zou hij sterven.


{{:en:obs:obs-01-12.jpg?nolink&640x360}}


Toen zei God,"Het is niet goed voor de mens dat hij alleen is, Ik ga iemand maken met wie hij zijn leven kan delen."


{{:en:obs:obs-01-13.jpg?nolink&640x360}}


Toen zorgde God ervoor dat Adam in slaap viel. Hij nam een rib uit Adam en maakte hiervan een vrouw. God bracht de vrouw bij Adam.


{{:en:obs:obs-01-14.jpg?nolink&640x360}}


Toen Adam haar zag, zei hij: "Ja, dit is wat ik nodig had," en hij noemde haar vrouw. Dit is waarom een man zijn vader en moeder verlaat en één wordt met zijn vrouw.


{{:en:obs:obs-01-15.jpg?nolink&640x360}}


God maakte een man en een vrouw naar Zijn eigen beeld. En Hij zag dat het heel goed was. Hij zegende ze en zei: "Heb veel kinderen en kleinkinderen en vul de aarde" Dit gebeurde allemaal op de zesde dag.


{{:en:obs:obs-01-16.jpg?nolink&640x360}}


Toen de zevende dag aanbrak was al het werk gedaan. God rustte op de zevende dag. Hij zegende de zevende dag en maakte hem tot een bijzondere, een heilige dag. Zo heeft God dus de hemel en de aarde gemaakt en alles dat daarop leeft.


//Een Bijbelverhaal uit Genesis 1 en 2.//
