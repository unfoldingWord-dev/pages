====== 15. Ang Lupaing Ipinangako ng Diyos sa mga Israelita ======

{{:en:obs:obs-15-01.jpg?nolink&640x360}}

Sa wakas, makakapasok na ang mga Israelita sa Canaan. Nagpapunta si Josue ng dalawang lalaki para tingnan ang lungsod ng Jerico. Nakita nilang matibay ang pader ng Jerico. Si Rahab ang babaeng tumulong sa kanila dahil naniniwala siya sa Diyos. Ipinangako nilang iingatan si Rahab at ang pamilya niya kapag sinakop na nila ang Jerico.

{{:en:obs:obs-15-02.jpg?nolink&640x360}}

Pero kailangan muna nilang tumawid sa Ilog ng Jordan bago sila makapunta sa Jerico. Sinabi ng Diyos kay Josue, “Paunahin mo ang mga paring Judio.” Nang tumapak ang mga paring Judio sa tubig, biglang huminto ang pagdaloy ng ilog. Nakatawid sila sa tuyong lupa.

{{:en:obs:obs-15-03.jpg?nolink&640x360}}

Nang nakatawid na ang mga Israelita sa Ilog ng Jordan, ipinaliwanag ng Diyos kay Josue kung paano nila masasakop ang Jerico. Sinunod ng mga Israelita ang DIyos. Nagmartsa ang mga kawal at mga paring Judio paikot sa Jerico. Ginawa nila ito minsan sa isang araw.

{{:en:obs:obs-15-04.jpg?nolink&640x360}}

Sa ikapitong araw, pitong ulit na nagmartsa paikot sa lungsod ang mga Israelita. Sa ikapitong pag-ikot nila, nagsigawan ang mga kawal. Hinipan naman ng mga paring Judio ang mga trumpeta nila.

{{:en:obs:obs-15-05.jpg?nolink&640x360}}

Nagiba ang pader ng Jerico! Sinira ng mga Israelita ang lahat ng nakita nila sa lungsod, gaya ng utos sa kanila ng Diyos. Si Rahab lamang at ang kanyang pamilya ang nakaligtas. Si Rahab ay naging bahagi ng mga Israelita. Natakot ang iba pang mga nakatira sa Canaan nang mabalitaan nila ang nangyari sa Jerico.

{{:en:obs:obs-15-06.jpg?nolink&640x360}}

Iniutos ng Diyos sa mga Israelita na huwag silang makikipagkaibigan sa mga taga-Canaan. Pero hindi nila sinunod ang Diyos. May mga taga-Gabaon na nagsinungaling kina Josue. Sabi nila, “Galing pa po kami sa malayong lugar.” Pero ang totoo, malapit lang ang bayan nila sa Jerico. Sinabi pa nila, “Sana po ay maging kaibigan namin kayo.” Pumayag agad sina Josue at ang mga Israelita na hindi muna sila nananalangin kung ano ang dapat gawin. Nakipagkaibigan sila sa mga taga-Gabaon.

{{:en:obs:obs-15-07.jpg?nolink&640x360}}

Nang malaman ng ibang mga taga-Canaan na nakipagkaibigan ang mga taga-Gabaon sa mga Israelita, nilabanan nila ang Gabaon. Humingi naman ng tulong ang mga taga-Gabaon kina Josue.

{{:en:obs:obs-15-08.jpg?nolink&640x360}}

Nagalit si Josue dahil niloko sila ng mga taga-Gabaon. Pero dahil nakapangako siya, tinipon niya ang mga kawal nila at tinulungan nila ang mga taga-Gabaon. Kinabukasan, nilusob agad nila ang mga kalabang taga-Canaan.

{{:en:obs:obs-15-09.jpg?nolink&640x360}}

Nalito ang mga taga-Canaan. Tumulong din ang Diyos sa pakikipaglaban. Nagpaulan ang Diyos ng mga malalaking yelo. Namatay ang mga taga-Canaan na tinamaan ng yelo.

{{:en:obs:obs-15-10.jpg?nolink&640x360}}

Pinahinto din ng Diyos ang araw. Hindi ito lumubog hangga’t hindi natatalo ng mga Israelita ang mga kalaban nila. Nanalo ang mga Israelita dahil tinulungan sila ng Diyos.

{{:en:obs:obs-15-11.jpg?nolink&640x360}}

Hindi pumayag ang mga taga-Canaan. Tinipon nila ang lahat ng natira nilang kawal at lumusob sa Israel. Lumaban sina Josue at ang mga Israelita at natalo nila ang mga kalaban.

{{:en:obs:obs-15-12.jpg?nolink&640x360}}

Pagkatapos ng labanan, binigyan ng Diyos ang bawat tribo ng Israel ng kanyang bahagi sa lupaing ipinangako ng Diyos. Sa tulong ng Diyos naging payapa ang buong Israel.

{{:en:obs:obs-15-13.jpg?nolink&640x360}}

Nang matanda na si Josue, tinipon niya ang mga Israelita. Ipinaalala niya sa mga tao ang kanilang kasunduan sa Diyos. Nangako naman ang mga tao na hindi sila lalayo sa Diyos at susunod sila sa mga ipinapagawa sa kanila ng Diyos.


//A Bible story from: Joshua 1-24//