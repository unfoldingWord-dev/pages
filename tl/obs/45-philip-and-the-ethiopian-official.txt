====== 45. Si Esteban at si Felipe ======

{{:en:obs:obs-45-01.jpg?nolink&640x360}}

Si Esteban ay isa sa mga pinuno sa unang iglesya. Siya ay kilalang mabuting tao, marunong at ginagabayan siya ng Banal na Espiritu. Marami na ding ginawang mga himala si Esteban. Palagi niyang sinasabi sa mga tao na kailangan silang magtiwala kay Jesus.

{{:en:obs:obs-45-02.jpg?nolink&640x360}}

Isang araw, nakipagtalo si Esteban sa ilang mga Judio na hindi naniniwala kay Jesus. Nagalit sila kay Esteban. Nagsinungaling sila tungkol kay Esteban. Sinabi nila, “Narinig namin siyang nagsasalita ng masama tungkol kay Moises at tungkol sa Diyos!” Kaya hinuli nila si Esteban. Dinala nila si Esteban sa pinakapunong pari at sa mga pinuno ng mga Judio.

{{:en:obs:obs-45-03.jpg?nolink&640x360}}

Tinanong ng punong pari si Esteban, “Totoo ba ang sinasabi nila tungkol sa iyo?” Sinabi ni Esteban ang magagandang bagay na ginawa ng Diyos noong panahon ni Abraham hanggang sa panahon ni Jesus. Saka niya sinabi, “Matitigas ang ulo ninyo. Ayaw ninyong sumunod sa Diyos, Palagi ninyong tinatanggihan ang paggabay ng Banal na Espiritu. Kagaya kayo ng mga ninuno ninyo. Pinapatay ninyo ang mga propeta ng Diyos. Sa katunayan, pati ang Tagapagligtas na ipinadala niya ay ipinapatay din ninyo.”

{{:en:obs:obs-45-04.jpg?nolink&640x360}}

Nang marinig ito ng mga tao, tinakpan nila ang mga tainga nila at sumigaw ng malakas. Kinaladkad nila si Esteban palabas sa lungsod. Doon nila binato si Esteban hanggang mamatay ito.

{{:en:obs:obs-45-05.jpg?nolink&640x360}}

Pero bago mamatay si Esteban, nanalangin siya, “Jesus, tanggapin mo po ang espiritu ko.” Pagkatapos ay muli siyang lumuhod, saka nanalangin, “Panginoon, huwag mo po silang parusahan sa ginawa nilang ito sa akin.” Pagkasabi nito, namatay na si Esteban.

{{:en:obs:obs-45-06.jpg?nolink&640x360}}

May isang lalaki doon na sumang-ayon sa pagpatay kay Esteban. Siya ang nagbantay sa gamit ng mga taong pumatay kay Esteban. Siya ay si Saulo. Noong panahong iyon, marami nang mga taong gustong patayin ang mga Cristiano. Kaya maraming Cristiano ang lumipat ng tirahan. Pero kahit saan sila mapunta, ikinukuwento nila sa mga tao ang tungkol kay Jesus.

{{:en:obs:obs-45-07.jpg?nolink&640x360}}

Si Felipe ay isa sa mga alagad ng Panginoon. Pumunta siya sa Samaria at doon ipinahayag ang tungkol kay Jesus. Marami ang naniwala kay Jesus sa Samaria. Isang araw, inutusan ng anghel ng Panginoon si Felipe, “Pumunta ka sa daan papuntang Gaza. Habang naglalakad siya, nakita ni Felipe ang sasakyan (karwahe) ng isang opisyal sa Etiopia. Sinabi ng Banal na Espiritu sa aknya na kausapin ang opisyal.

{{:en:obs:obs-45-08.jpg?nolink&640x360}}

Nang makalapit si Felipe sa karwahe, narinig niyang binabasa ng lalaki ang aklat ni Propeta Isaias. “Kagaya ng tupa, siya ay papatayin, pero hindi siya nagsabi kahit kaunti man. Hindi siya binigyan ng katarungan at paggalang. Inagaw sa kanya ang kanyang buhay.

{{:en:obs:obs-45-09.jpg?nolink&640x360}}

Tinanong ni Felipe ang lalaki, “Nauunawaan po ba ninyo ang binabasa ninyo?” Sumagot ang pinuno, “Hindi. Hindi ko ito maiintindihan kung walang magpapaliwanag nito sa akin. Halika, sumakay ka. Sa tingin mo, sino ang tinutukoy ni Isaias dito? Ibang tao ba o ang sarili niya?”

{{:en:obs:obs-45-10.jpg?nolink&640x360}}

Ipinaliwanag sa kanya ni Felipe na ang tinutukoy ni Isaias ay ang Panginoong Jesus. Bumanggit din si Felipe ng iba pang mga kasulatan para maikuwento sa pinuno ng Etiopia ang magandang balita tungkol kay Jesus.

{{:en:obs:obs-45-11.jpg?nolink&640x360}}

Nang mapadaan sila sa isang lugar na may tubig, tinanong ng pinuno si Felipe, “Hayun! May tubig doon! Pwede na ba akong magpabautismo?” At pinatigil niya ang sasakyan.

{{:en:obs:obs-45-12.jpg?nolink&640x360}}

Lumusong sila ni Felipe sa tubig. Doon siya binautismuhan ni Felipe. Matapos niyang bautismuhan ang pinuno, dinala siya ng Banal na Espiritu sa ibang lugar. Doon ipinapatuloy ni Felipe ang pagkukuwneto sa iba tungkol kay Jesus.

{{:en:obs:obs-45-13.jpg?nolink&640x360}}

Samantala, umuwi naman ang pinuno sa Etiopia. Masayang masaya siya dahil nakilala niya si Jesus.


//A Bible story from: Acts 8:26-40//