====== 50. Babalik si Jesus ======

{{:en:obs:obs-50-01.jpg?nolink&640x360}}

Sa loob ng halos 2,000 taon, dumarami na ang nakakarinig ng Magandang Balita tungkol kay Jesus na Tagapaglitas. Dumadami din ang mga nagiging miyembro ng kanyang iglesya. Ipinangako niya na babalik siya. Kahit wala pa siya ngayon, alam nating babalik siya dahil ipinangako niya ito.

{{:en:obs:obs-50-02.jpg?nolink&640x360}}

Habang hinihintay natin ang pagbalik ni Jesus, dapat tayong umiwas sa kasalanan. Noong narito pa sa mundo si Jesus sinabi niya, “Ang Magandang Balita ng Paghahari ng Diyos ay ipapangaral sa buong mundo. Ito ang patunay sa lahat ng tao na malapit nang magwakas ang lahat ng bagay.”

{{:en:obs:obs-50-03.jpg?nolink&640x360}}

Pero marami pang hindi nakakarinig ng tungkol kay Jesus. Bago siya bumalik sa langit, inutusan niya ang mga tagasunod niya, “Pumunta kayo sa lahat ng panig ng mundo. Sanayin ninyo sila para maging mga alagad ko! Nakahanda na sila na parang palay na aanihin!”

{{:en:obs:obs-50-04.jpg?nolink&640x360}}

Sinabi din ni Jesus, “Mas mataas ang panginoon kaysa sa alipin. Kaya papahirapan kayo ng mga tao at papatayin dahil sa akin. Makakaranas kayo ng maraming kahirapan sa mundong ito pero huwag kayong matakot. Natalo ko na si Satanas! Huwag kayong lalayo sa akin hanggang sa wakas para kayo ay maligtas.

{{:en:obs:obs-50-05.jpg?nolink&640x360}}

Nagkuwento rin ni Jesus sa mga tagasunod niya para ipaliwanag sa kanila kung ano ba ang wakas ng lahat. Sinabi niya, “Ang Paghahari ng Diyos ay parang ganito. Nagtanim ng mga binhi sa bukid ang isang magsasaka. Pero habang natutulog siya, pumunta sa bukid ang kaaway niya at nagtanim ng masasamng binhi sa bukid niya. Saka ito umalis.

{{:en:obs:obs-50-06.jpg?nolink&640x360}}

“Nang magsinula nang tumubo ang mga binhi, nagtaka ang mga alipin, ‘Panginoon, hindi po ba mabubuting binhi lang ang itinanim natin? Bakit po kaya nagkaroon ng mga masasamng binhi?’ Sumagot ang Panginoon, “Gawa iyan ng kaaway natin.’

{{:en:obs:obs-50-07.jpg?nolink&640x360}}

“Sumagot ang mga alipin, “Gusto nyo po bang bunutin na namin ang masasamang binhi?’ Sinabi ng Panginoon, “Huwag. Baka pati yung mabubuting binhi ay mabunot ninyo. Hintayin na lang natin ang anihan. Sa anihan, paghihiwalayin natin ang mga ani. Ilalagay natin sa bodega ang mabubuting ani at susunugin naman natin ang masasamang ani.’”

{{:en:obs:obs-50-08.jpg?nolink&640x360}}

Hindi agad ito naintindihan ng mga alagad ni Jesus, kaya sinabi nila, “Ipaliwanag nga po ninyo sa amin ang kuwento ninyo.” Sinabi ni Jesus, “Ang nagtanim ng mabubuting binhi ay ang Tagapagligtas. Ang bukid ay ang mundo. Ang mabuting binhi ay ang Paghahari ng Diyos.

{{:en:obs:obs-50-09.jpg?nolink&640x360}}

“Ang mga masasamang binhi ay ang mga taong kabilang sa tagasunod ng masama. Ang diyablo ang kaaway na nagtanim ng masasamang binhi. Ang pag-aani ay ang katapusan ng mundo. Ang mga anghel ang tagapag-ani.

{{:en:obs:obs-50-10.jpg?nolink&640x360}}

“Sa katapusan ng mundo, lahat ng mga tagasunod ng diyablo ay titipunin at itatapon sa impyerno. Maghihirap sila at mag-iiyakan doon. Pero ang mga tagasunod ng Diyos ay magliliwanag na parang araw sa Kaharian ng Diyos.”

{{:en:obs:obs-50-11.jpg?nolink&640x360}}

Nang umakyat si Jesus sa langit ipinangako niya na babalik siya. Ipinangako din niya na pagbalik niya, lahat ng mga Cristianong namatay ay bubuhayin niya at sasalubungin siya sa ulap.

{{:en:obs:obs-50-12.jpg?nolink&640x360}}

Ang mga Cristiano naman na buhay pa ay sasama sa kanila sa ulap. Magkakasama-sama na ang lahat ng mga Cristiano sa buong mundo. Kasama na nila sa Jesus habang panahon. Masaya sila at nagkakaisa.

{{:en:obs:obs-50-13.jpg?nolink&640x360}}

Lahat ng Cristiano ay bibigyan ng karona ng buhay. Hindi na nila mararanasan ang ikalawang kamatayan. Ang ikalawang kamatayan ay ang impyerno. Sa halip, makakasama na nila ang Diyos hanggang sa walang hanggan.

{{:en:obs:obs-50-14.jpg?nolink&640x360}}

Pero ang mga hindi sumampalataya kay Jesus ay hahatulan ng Diyos na mapunta sa impyerno. Sa impyerno, ang lahat ng tao ay mag-iiyakan at mahihirapan. Susunugin sila doon at kakainin ng mga uod na hindi namamatay.

{{:en:obs:obs-50-15.jpg?nolink&640x360}}

Tuluyan nang matatalo ni Jesus si Satanas at ang mga tagasunod niya. Itatapon niya ang lahat ng ito sa impyerno. Doon ay susunugin sila magpakailanman. Pati ang kamatayan ay itatapon na din sa impyerno.

{{:en:obs:obs-50-16.jpg?nolink&640x360}}

Noong nagkasala ang tao, sinumpa ng Diyos ang lupa. Sa huling panahon, wawasakin na rin niya ito. Saka gagawa ang Diyos ng isang bagong langit at bagong lupa. Lahat ay magiging perpekto na.

{{:en:obs:obs-50-17.jpg?nolink&640x360}}

Hindi magwawakas ang paghahari ni Jesus. Wala nang mamamatay, maghihirap, malulungkot, iiyak, magiging masama o masasaktan. Magiging payapa at makatarungan ang paghahari niya. Makakasama niya ang mga tagasunod niya magpakailanman.


//A Bible story from: Matthew 24:14; 28:18; John 15:20, 16:33; Revelation 2:10; Matthew 13:24-30, 36-42; 1 Thessalonians 4:13-5:11; James 1:12; Matthew 22:13; Revelation 20:10, 21:1-22:21//