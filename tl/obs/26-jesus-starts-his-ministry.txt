====== 26. Naglingkod si Jesus sa mga Tao ======

{{:en:obs:obs-26-01.jpg?nolink&640x360}}

Pagkatapos niyang mapagtagumpayan ang mga tukso ni Satanas, bumalik si Jesus sa Galilea kung saan siya nakatira. Taglay niya ang kapangyarihan ng Banal na Espiritu. Pumupunta siya sa iba’t ibang lugar para magturo tungkol sa Diyos. Maraming tao ang pumupuri sa kanya.

{{:en:obs:obs-26-02.jpg?nolink&640x360}}

Pumunta din siya sa bayan ng Nazaret kung saan siya lumaki. Isang Araw ng Pamamahinga, pumunta siya sa lugar na sambahan. Ibinigay sa kanya ang aklat na sinulat ni Propeta Isaias. Binuklat ito ni Jesus at saka binasa.

{{:en:obs:obs-26-03.jpg?nolink&640x360}}

“Ibinuhos sa akin ng Diyos ang kanyang Espiritu para sabihin ang magandang balita sa mga mahihirap, ang paglaya sa mga nabihag, ang pagdilat sa mga bulag, at ang paglaya sa mga bilanggo. Ngayon na ang panahong mararanasan ng mga tao ang kabutihan ng Diyos.”

{{:en:obs:obs-26-04.jpg?nolink&640x360}}

Pagkatapos ay umupo si Jesus. Nakatingin ang lahat ng naroon sa kanya. Alam nilang ang binasa ni Jesus ay tungkol sa darating na Tagapagligtas. Sinabi ni Jesus, “Ngayon, natupad ang sinasabi ni Isaias habang naririnig ninyong binabasa ko ang mga ito.” Lahat ng naroon ay nagtaka. Sinabi nila, “Hindi ba siya ang anak ni Jose?”

{{:en:obs:obs-26-05.jpg?nolink&640x360}}

Pagkatapos sinabi ni Jesus, “Maniwala kayo sa sinasabi ko dahil ito ang totoo. Wala pang propeta na pinaniwalaan sa bayan na kanyang nilakihan. Noong nabubuhay si Elias, marami ding mga balo sa Israel. Pero sa bahay ng isang balong taga-ibang lugar siya pinapunta ng Diyos nang hindi umulan sa loob ng tatlo’t kalahating taon.”

{{:en:obs:obs-26-06.jpg?nolink&640x360}}

“At noong nabubuhay pa si Propeta Eliseo, marami ding may ketong sa Israel. Pero hindi sila pinagaling ni Eliseo. Si Naaman lang ang pinagaling niya. Si Naaman ay kapitan ng mga sundalong kalaban ng Israel.” Nagalit ang mga tao nang marinig ang mga sinabi ni Jesus.

{{:en:obs:obs-26-07.jpg?nolink&640x360}}

Kinaladkad nila si Jesus palabas sa lugar na sambahan at dinala sa gilid ng bangin para siya ihulog. Pero lumakad lang si Jesus sa gitna nila at umalis sa Nazaret.

{{:en:obs:obs-26-08.jpg?nolink&640x360}}

Maraming tao ang nagtitipon kapag pumupunta si Jesus sa iba’t ibang lugar. Dinadala nila kay Jesus ang mga maysakit, pati yung mga hindi nakakakita, nakakalakad, nakakarinig, o nakakapagsalita. Pinagaling silang lahat ni Jesus.

{{:en:obs:obs-26-09.jpg?nolink&640x360}}

Marami ring mga taong sinasapian ng mga demonyo na dinadala kay Jesus. Lumalabas ang mga demonyo kapag inutusan sila ni Jesus. Madalas na sumisigaw pa ang mga ito bago lumabas. Sinasabi nila, “Ikaw ang Anak ng Diyos!” Dahil dito, humahanga sa kanya ang mga tao at sinasamba nila ang Diyos.

{{:en:obs:obs-26-10.jpg?nolink&640x360}}

Pumili si Jesus ng labindalawang lalaki. Tinawag sila ni Jesus na mga alagad. Ang mga alagad ay nagpapaturo kay Jesus. Sumasama sila kay Jesus para sila matuto.


//A Bible story from:Matthew 4:12-25; Mark 1:14-15, 35-39; 3:13-21; Luke 4:14-30, 38-44//