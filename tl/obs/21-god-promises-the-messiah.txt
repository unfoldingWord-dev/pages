====== 21. Ang Tagapagligtas na Ipinangako ng Diyos ======


{{:en:obs:obs-21-01.jpg?nolink&640x360}}


Noon pa mang una, plano na ng Diyos na magpadala ng isang Tagapagligtas sa mga tao. Noong nagkasala sina Adan at Eva, ipinangako na ito ng Diyos. Sinabi niya sa ahas, “Ang anak ng babae ang dudurog sa ulo mo. Ikaw naman ang kakagat sa sakong niya.” Ang ahas na nanlinlang kay Eva ay si Satanas. Ang ibig sabihin ng Diyos, mayroong ipapanganak ang siyang tatalo kay Satanas.


{{:en:obs:obs-21-02.jpg?nolink&640x360}}


Ipinangako din ng Diyos kay Abraham na dahil sa kanya ay makakatanggap ng pagpapala ang mga lahat ng tao. Ang pagpapalang ito ay ang pagdating ng Tagapagligtas.


{{:en:obs:obs-21-03.jpg?nolink&640x360}}


Ipinangako naman ng Diyos kay Moises na mayroong darating na isang propetang katulad niya. Ito ay isa ring pangako ng Diyos tungkol sa Tagapagligtas.


{{:en:obs:obs-21-04.jpg?nolink&640x360}}


Ipinangako ng Diyos kay David na isa sa mga magiging kaapu-apuhan niya ang Tagapagligtas.


{{:en:obs:obs-21-05.jpg?nolink&640x360}}


Sa pamamagitan ni Propeta Jeremias, ipinangako ng Diyos na gagawa siya ng isang Bagong Kasunduan. Iba ito sa kasunduan niya sa mga taga-Israel. Sa Bagong Kasunduan, isusulat ng Diyos sa puso ng mga tao ang mga gusto niyang gawin nila. Ang mga taong ito na magpapasyang kilalanin ang Diyos ang siyang magiging bayan ng Diyos. Patatawarin ng Diyos ang mga kasalanan nila. Sa darating na Tagapagligtas magsisimula ang Bagong Kasunduan.


{{:en:obs:obs-21-06.jpg?nolink&640x360}}


Sinabi din ng mga propeta na ang Tagapagligtas ay magiging propeta, pari at hari. Ang propeta ay ang mga taong nakikinig sa sinasabi ng Diyos at sinasabi naman nila ito sa mga tao. Ganito din ang gagawin ng darating na Tagapagligtas.


{{:en:obs:obs-21-07.jpg?nolink&640x360}}


Ang paring-Judio naman ang naghahandog para patawarin ng Diyos ang mga tao. Ipinapanalangin din nila ang mga tao. Kaya, ihahandog din ng Tagapagligtas ang sarili niya para patawarin ng Diyos ang lahat ng tao.


{{:en:obs:obs-21-08.jpg?nolink&640x360}}


Ang mga hari naman ang namumuno sa mga kaharian at sila din ang humahatol sa mga tao kung tama o mali ang ginawa nila. Ganito din ang gagawin ng darating na Tagapagligtas. Siya ang magpapatuloy sa paghahari ni Haring David. Maghahari siya sa buong mundo. Hahatulan din niya ang mga ginagawa ng mga tao. Siya ay makatarungan at tama ang ginagawa niyang mga desisyon.


{{:en:obs:obs-21-09.jpg?nolink&640x360}}


Sinabi ng mga propeta ang maraming bagay na mangyayari sa buhay ng darating na Tagapagligtas. Sinabi ni Malakias na may isang makapangyarihang propeta na mauuna sa Tagapagligtas. Sinabi naman ni Isaias na ipapanganak ng isang birhen ang Tagapagligtas. Si Mikas naman ang nagsabi na sa Betlehem ipapanganak ang Tagapagligtas.


{{:en:obs:obs-21-10.jpg?nolink&640x360}}


Sinabi din ni Isaias na sa Galilea titira ang Tagapagligtas. Aaliwin nila ang mga nasasaktan. Palalayain niya ang mga binihag at pakakawalan niya ang mga bilanggo. Sinabi din niyang pagagalingin ng Tagapagligtas ang mga maysakit, pati ang mga hindi makarinig, hindi makakita, hindi makapagsalita o hindi makalakad.


{{:en:obs:obs-21-11.jpg?nolink&640x360}}


Sinabi din ni Isaias na magagalit ang ibang mga tao sa Tagapagligtas. Hindi sila maniniwala dito. Sinabi pa ng ibang mga propeta na magsusugal ang mga taong papatay sa Tagapagligtas. Sinabi pa nila na isa sa mga kaibigan niya ang magtataksil sa kanya. Si Zacarias ang nagsabi na ang bayad sa pagtataksil na ito ay 30 salaping pilak.


{{:en:obs:obs-21-12.jpg?nolink&640x360}}


Sinabi na din ng mga propeta kung paano mamamatay ang Tagapagligtas. Sinabi na Isaias na duduraan siya, pagtatawanan at bubugbugin. Pagkatapos, siya ay sasaksakin ng sibat habang nakapako sa krus hanggang mamatay siya.


{{:en:obs:obs-21-13.jpg?nolink&640x360}}


Walang kasalanang nagawa ang Tagapagligtas. Ang parusang tatanggapin niya ay ang parusa para sa ibang tao. Pero dahil dito maaari nang magkasundo ulit ang Diyos at ang mga tao. Kaya tinanggap na ng Diyos na maparusahan ang Tagapagligtas.


{{:en:obs:obs-21-14.jpg?nolink&640x360}}


Hindi lang basta mamamatay ang Tagapagligtas. Pero ipinangako ng Diyos na mabubuhay siya ulit. At dahil sa kamatayan at muling pagkabuhay ng Tagapagligtas, matutupad na ang plano ng Diyos na iligtas ang mga tao mula sa kasalanan. Pwede na ulit silang gumawa ng isang Bagong Kasunduan.


{{:en:obs:obs-21-15.jpg?nolink&640x360}}


Ipinakita ng Diyos sa mg propeta ang maraming bagay tungkol sa darating na Tagapagligtas. Pero hindi pa dumarating noon ang Tagapagligtas. Mahigit 400 taon pa ang lumipas bago ipinadala ng Diyos ang Tagapagligtas ng lahat ng tao.


//A Bible story from: Genesis 3:15; 12:1-3; Deuteronomy 18:15; 2 Samuel 7; Jeremiah 31; Isaiah 59:16; Daniel 7; Malachi 4:5; Isaiah 7:14; Micah 5:2; Isaiah 9:1-7; 35:3-5; 61; 53; Psalm 22:18; 35:19; 69:4; 41:9; Zechariah 11:12-13; Isaiah 50:6; Psalm 16:10-11//