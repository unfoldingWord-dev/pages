====== 48. Si Jesus ang Ipinangakong Tagapagligtas ======

{{:en:obs:obs-48-01.jpg?nolink&640x360}}

Noong nilikha ng Diyos ang daigdig, lahat ng bagay ay perpekto. Wala pang kasalanan noon. Mahal nina Adan at Eba ang isa’t isa at ang Diyos. Wala pa ring kamatayan at sakit noon. Ganito ang gusto ng Diyos na mangyari sa nilikha niya.

{{:en:obs:obs-48-02.jpg?nolink&640x360}}

Nilinlang ni Satanas si Eba, kaya nagkasala sina Adan at Eba sa Diyos. Dahil dito, naging bahagi na ng buhay ng lahat ng tao sa daigdig ang kamatayan, sakit at hirap.

{{:en:obs:obs-48-03.jpg?nolink&640x360}}

Ang mas masama pa, pati ang relasyon ng tao sa Diyos ay nasira din. Kaya lahat ng ipinapanganak ngayon ay kaaway na agad ng Diyos dahil sa kasalanan. Pero may plano ang Diyos para maibalik sa dati ang lahat ng sinira ng kasalanan.

{{:en:obs:obs-48-04.jpg?nolink&640x360}}

Ipinangako noon ng Diyos kay Eba na isa sa mga magiging kaapu-apuhan niya ang dudurog sa ulo ng ahas. Pero susugatan naman ni Satanas ang sakong nito. Ibig sabihin, mapapatay ni Satanas si Jesus, pero muling mabubuhay si Jesus pagkalipas ng tatlong araw. Dahil dito, mawawasak na ang lahat ng kakayahan ni Satanas magpakailanman.

{{:en:obs:obs-48-05.jpg?nolink&640x360}}

Noong sinira ng Diyos ang daigdig sa pamamagitan ng malaking baha, nagpagawa siya kay Noe ng isang malaking barko. Ito ang naging daan para makaligtas sina Noe at ang pamilya niya. Parang ganoon din ang ginawa ng Diyos. Kahit na dapat nang mamatay ang mga tao dahil sa kasalanan nila, gumawa pa din ng paraan ang Diyos para maligtas ang lahat ng sasampalataya kay Jesus.

{{:en:obs:obs-48-06.jpg?nolink&640x360}}

Pinagpala ng paring si Melquizedek si Abraham. Katulad ni Melquizedek, si Jesus ay pari din, pero siya ang pinakapunong pari. Minsan lang siyang naghandog; ang inihandog niya ay ang sarili niyang buhay. Ito lang kasi ang handog na makakapag-alis ng kasalanan ng lahat ng tao. Si Jesus ang tumanggap ng parusa sa kasalanan ng lahat.

{{:en:obs:obs-48-07.jpg?nolink&640x360}}

Sinabi ng Diyos kay Abraham, “Sa pamamagitan mo, pagpapalain ko ang lahat ng tao sa daigdig.” Si Jesus ay nagmula sa lahi ni Abraham. At dahil sa kanya, nakatanggap ng pagpapala ang mga taong sumampalataya sa kanya. SIla ang naging bayan ng Diyos, parang isang espirituwal na lahi ni Abraham.

{{:en:obs:obs-48-08.jpg?nolink&640x360}}

Noong ihahandog sana ni Abraham si Isaac, ang Diyos din ang nagbigay ng tupa na inihandog nila. Nagbigay din ang Diyos ng isa pang tupa na inihandog para sa kasalanan ng lahat ng tao. Si Jesus ang tupang inihandog ng Diyos. Dapat ay tayo ang mamamatay dahil sa kasalanan natin! Pero nagbigay ang Diyos ng handog kapalit natin.

{{:en:obs:obs-48-09.jpg?nolink&640x360}}

Noong ipinadala ng Diyos ang huling salot sa Ehipto, sinabi niya sa mga tao na kumuha sila ng isang batang tupang lalaki. Papatayin nila ito at ipapahid ang dugo nito sa hamba ng mga pinto nila. Kapag nakita ng Diyos ang dugo, lalampasan niya ang bahay na iyon at hindi niya papatayin ang panganay sa pamilyang nakatira doon. Ang tawag dito ay Paskwa.

{{:en:obs:obs-48-10.jpg?nolink&640x360}}

Si Jesus ang Korderong Pampaskwa. Perpekto siya at walang kasalanan. Pinatay siya isang araw ng Paskwa. Lilinisin ni Jesus ang kasalanan ng kahit na sinong tao na sasampalataya sa kanya. Lalampasan siya ng parusa ng Diyos sa mga kasalanan.

{{:en:obs:obs-48-11.jpg?nolink&640x360}}

Nakipagkasundo ang Diyos sa mga taga-Israel kaya sila ang naging bayan ng Diyos. Ngayon  naman, sa Bagong Kasunduan, mapapasama sa mga taong pinili ng Diyos ang kahit na sinong tao na sasampalataya kay Jesus.

{{:en:obs:obs-48-12.jpg?nolink&640x360}}

Sa Moises ay isang dakilang propeta na nagpapahayag ng Salita ng Diyos. Katulad ni Moises, si Jesus ay isa ding propeta, pero siya ay isang dakilang propeta. Siya mismo ang Salita ng Diyos.

{{:en:obs:obs-48-13.jpg?nolink&640x360}}

Ipinangako ng Diyos kay David na magmumula sa lahi niya ang darating na Tagapagligtas. Si Jesus tinutukoy sa pangakong ito ng Diyos.

{{:en:obs:obs-48-14.jpg?nolink&640x360}}

Katulad din ni David, si Jesus ay isang hari, pero si Jesus ang hari ng lahat ng nilikha! Babalik siya at maghahari sa kaharian niya na ang pinapairal ay ang katarungan at kapayapaan magpakilanman.


//A Bible story from: Genesis 1-3, 6, 14, 22; Exodus 12, 20; 2 Samuel 7; Hebrew 3:1-6, 4:14-5:10, 7:1-8:13, 9:11-10:18; Revelation 21//