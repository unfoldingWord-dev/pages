====== 42. Bumalik si Jesus sa Langit ======

{{:en:obs:obs-42-01.jpg?nolink&640x360}}

Nang araw ding iyon, dalawa sa mga tagasunod ni Jesus ay pumunta sa isang malapit na baryo. Habang naglalakad sila, pinag-uusapan nila ang pagkamatay ni Jesus at ang sinasabi ng mga babae na muli daw nabuhay si Jesus. Nagtataka sila kung si Jesus ng aba talaga ang Tagapagligtas.

{{:en:obs:obs-42-02.jpg?nolink&640x360}}

Sumabay si Jesus sa paglalakad nila, pero hindi nila nakilala si Jesus. Tinanong sila ni Jesus, “Ano ba ang pinag-uusapan ninyo?” Ikinuwento nila kay Jesus ang lahat ng nangyari nang nakaraang ilang araw. Akala nila ay dayuhan si Jesus at wala alam tungkol sa nangyari.

{{:en:obs:obs-42-03.jpg?nolink&640x360}}

Ipinaliwanag ni Jesus sa kanila na ang Salita ng Diyos ay nagsasabi na may darating na Tagapagligtas. Siya ay maghihirap at mamamatay. Pero muli siyang mabubuhay sa ikatlong araw. Gumagabi na nang makarating sila sa baryo.

{{:en:obs:obs-42-04.jpg?nolink&640x360}}

Kaya niyaya ng dalawa si Jesus para sumama sa kanila. Sumama nga si Jesus sa kanila. Bago sila kumain, kumuha si Jesus ng tinapay at hinati sa kanila matapos magpasalamat sa Diyos. BIglang nilang nakilala si Jesus, pero bigla na itong nawala.

{{:en:obs:obs-42-05.jpg?nolink&640x360}}

Nag-usap ang dalawang lalaki, “Kaya pala nag-iinit ang mga puso natin habang ipinapaliwanag niya sa atin ang Salita ng Diyos!” Kaya nagmamadali sila pumunta sa Jerusalem. Pagdating doon, ikinuwneto nila sa mga alagad ang nangyari. “Buhay si Jesus! Nakita namin siya!” 

{{:en:obs:obs-42-06.jpg?nolink&640x360}}

Biglang nagpakita sa kanila si Jesus. Akala ng mga alagad ay multo siya. Kaya sinabi ni Jesus, “Sumainyo ang kapayapaan! Bakit kayo natatakot at nagdududa? Tingnan ninyo ang mga kamay ko ay mga paa. Walang katawan ang mga multo.” At para ipakita na hindi siya multo, humingi siya ng lutong isda at saka kinain ito.

{{:en:obs:obs-42-07.jpg?nolink&640x360}}

Sinabi ni Jesus, “Sinabi ko na sa inyo ang lahat ng nakasulat sa Salita ng Diyos tungkol sa akin na naganap sa tamang panahon.” Pagkatapos ay binuksan niya ang isip ng mga alagad para maunawaan nila ang Salita ng Diyos. “Sinabi pa niya, “Nakasulat na noon pa man, na maghihirap ang Tagapagligtas. Mamamatay siya at muling mabubuhay pagkalipas ng tatlong araw.”

{{:en:obs:obs-42-08.jpg?nolink&640x360}}

“Nakasulat din na ipapangaral sa lahat ng tao ang pagsisisi at ang pagpapatawad sa mga kasalanan simula sa Jerusalem. Kayo ang mga saksi sa bagay na ito.”

{{:en:obs:obs-42-09.jpg?nolink&640x360}}

Nagpakita pa si Jesus sa mga alagad sa loob ng apatnapung araw. Minsan, nagpakita din siya sa mahigit 500 tao. Pinatunayan niya sa mga alagad sa iba;t ibang paraan na totoong buhay siya. Tinuruan din niya ang mga alagad tungkol sa Paghahari ng Diyos.

{{:en:obs:obs-42-10.jpg?nolink&640x360}}

Sa katapusan ng apatnapung araw, sinabi ni Jesus sa mga alagad niya, “Ibinigay na sa akin ang lahat ng kapangyarihan sa langit at sa lupa. Kaya puntahan ninyo ang mga tao at gawin ninyo silang mga alagad ko. Bawtismuhan ninyo sila sa panagalan ng Ama, ng Anak, at ng Espiritu Santo. Turuan ninyo silang sumunod sa mga iniutos ko sa inyo,”

{{:en:obs:obs-42-11.jpg?nolink&640x360}}

Tandaan ninyo, lagi ninyo akong kasama. Huwag muna kayong aalis sa Jerusalem hangga’t hindi pa ninyo natatanggap ang kapangyarihan mula sa langit.” Pagkatapos, umakyat na si Jesus sa langit. Tinakpan siya ng ulap kaya hindi na nila nakita. Umupo si Jesus sa kanan ng Diyos para siya ang mamahala sa lahat ng mga bagay.


//A Bible story from: Matthew 28:16-20; Mark 16:12-20; Luke 24:13-53; John 20:19-23; Acts 1:1-11//