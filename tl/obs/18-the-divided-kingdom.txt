====== 18. Nahati ang Kaharian ng Israel ======

{{:en:obs:obs-18-01.jpg?nolink&640x360}}

Nang mamatay si David, si Solomon ang pumalit sa kanya bilang hari. Tinanong ng Diyos si Solomon, “Ano ang gusto mong ibigay ko sa iyo?” Hiniling ni Solomon ang karunungan. Dahil dito, natuwa sa kanya ang Diyos. Binigyan siya ng Diyos ng karunungan. Siya ang naging pinakamarunong na tao sa buong mundo. Binigyan din siya ng Diyos ng maraming kayamanan.

{{:en:obs:obs-18-02.jpg?nolink&640x360}}

Itinayo ni Solomon ang templo ng Diyos sa Jerusalem. Sinunod niya ang planong ginawa ni David. Ngayon, sa templo na sumasamba at naghahandog ang mga tao, hindi na sa Toldang ipinagawa ni Moises. Nasa templo ang Diyos. Kasama din ng mga tao ang Diyos araw-araw.

{{:en:obs:obs-18-03.jpg?nolink&640x360}}

Pero si Solomon ay maraming minahal na babae mula sa iba-t ibang bansa. Umabot sa halos 1,000 ang naging asawa ni Solomon. Hindi niya sinunod ang utos ng Diyos na huwag mag-aasawa ng marami. Marami sa mga naging asawa niya ang nagdala ng kanilang mga diyos. Nang matanda na si Solomon, sumamba din siya sa mga diyos ng mga asawa niya.

{{:en:obs:obs-18-04.jpg?nolink&640x360}}

Dahil dito, nagalit ang Diyos kay Solomon. Bilang parusa, sinabi ng Diyos, “Mahahati ang kaharian ng Israel sa dalawa kapag namatay ka na.”

{{:en:obs:obs-18-05.jpg?nolink&640x360}}

Nang mamatay si Solomon, pumalit sa kanya bilang hari ang anak niyang si Rehoboam. Noong una, kinilala ng buong Israel na hari nila si Rehoboam. Sinabi nila, “Noon pong nabubuhay pa ang tatay ninyo, masyado kaming nahihirapan sa ipinapagawa niya sa amin. Mataas din ang buwis na hinihingi niya sa amin.”

{{:en:obs:obs-18-06.jpg?nolink&640x360}}

Sumagot si Rehoboam, “Akala ba ninyo ay mahirap na ang ipinapagawa ng tatay ko sa inyo? Mas mahirap ang ipapagawa ko sa inyo. At mas mabigat ang parusang ibibigay ko sa inyo.”

{{:en:obs:obs-18-07.jpg?nolink&640x360}}

Dahil dito, humiwalay kay Rehoboam ang sampung tribu ng Israel. Dalawang tribu lang ang natira sa kanya. Tinawag niyang Kaharian ng Juda ang dalawang tribu.

{{:en:obs:obs-18-08.jpg?nolink&640x360}}

Samantala, si Jeroboam ang kinilalang hari ng sampung tribu. Ginawa niyang sentro ng kaharian niya ang hilagang bahagi ng Israel. Tinawag niyang Kaharian ng Israel ang sampung tribu.

{{:en:obs:obs-18-09.jpg?nolink&640x360}}

Hindi sumunod sa Diyos si Jeroboam. Gumaya sa kanya ang mga tao sa pagsuway sa Diyos. Nagpagawa pa siya ng dalawang rebulto para iyon ang sasambahin ng mga tao, sa halip na ang totoong Diyos.

{{:en:obs:obs-18-10.jpg?nolink&640x360}}

Naging magkaaway din ang dalawang kahariang ito at madalas silang maglaban.

{{:en:obs:obs-18-11.jpg?nolink&640x360}}

Sa Kaharian ng Israel, masasama ang lahat ng naging hari. Marami sa kanila ang pinatay ng mga taong gusting agawin ang kaharian sa kanila.

{{:en:obs:obs-18-12.jpg?nolink&640x360}}

Lahat ng hari sa Kaharian ng Israel ay sumasamba sa mga rebulto. Minsan ay nangangalunya din sila at inihahandog pa ang sariling anak sa mga rebulto.

{{:en:obs:obs-18-13.jpg?nolink&640x360}}

Mula naman sa lahi ni David ang mga naging hari sa Juda. May ilan sa kanila na naging mabuting hari at sumasamba sa Diyos. Pero marami sa mga naging hari ay masasama, malulupit at sumasamba sa mga rebulto. Ang ilan sa kanila ay naghahandog pa ng sariling anak sa mga rebulto. Madalas na hindi sumusunod ang mga taga-Juda sa Diyos. At ibang diyos ang sinasamba nila.


//A Bible story from: 1 Kings 1-6; 11-12//