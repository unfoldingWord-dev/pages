====== 19. Ang mga Propeta ======

{{:en:obs:obs-19-01.jpg?nolink&640x360}}

Sa buong kasaysayan ng Israel, nagpapadala ang Diyos ng iba’t ibang propeta. Ang mga propeta ang nagsasabi kung ano ang gusto ng Diyos na sabihin nila sa mga tao.

{{:en:obs:obs-19-02.jpg?nolink&640x360}}

Si Elias ang propeta sa Israel noong panahon ni Haring Acab. Masamang hari si Acab dahil tinuruan niyang sumamba kay Baal ang mga tao. Si Baal ay hindi totoong Diyos. Kaya sinabi ni Elias sa kanya, “Hindi papatak ang ulan o ang hamog sa buong Israel hangga’t hindi ko sinasabi.” Ganoon nga ang nagyari, kaya galit nag alit sa kanya si Haring Acab.

{{:en:obs:obs-19-03.jpg?nolink&640x360}}

Hinanap ng mga kawal ni Haring Acab si Elias pero hindi nila ito makita. Inutusan ng Diyos si Elias na magtago sa isang lugar na malapit sa isang batis. Tuwing umaga, may mga uwak na nagdadala ng tinapay at karne kay Elias. Dahil sa tagtuyot, pati ang batis na iniinuman ni Elias ay natuyo.

{{:en:obs:obs-19-04.jpg?nolink&640x360}}

Kaya pinapunta ng Diyos si Elias sa isang malapit na baryo. Mayroong balo sa lugar na iyon. Mayroon siyang isang anak na lalaki. Malapit nang maubos ang pagkain nila dahil sa tagtuyot. Pero pinakain muna nila si Elias. Kaya naman binigyan sila ng pagkain ng Diyos. Hindi naubos ang harina at ang langis sa lalagyan nila. Kaya sumapat sa kanila ang pagkain habang naroon si Elias.

{{:en:obs:obs-19-05.jpg?nolink&640x360}}

Pagkalipas ng tatlo’t kalahating taon, sinabi ng Diyos kay Elias, “BUmalik ka na sa Israel. Sabihin mo kay Haring Acab na pauulanin ko na ulit.” Pero nang makita ni Haring Acab si Elias, sinabi nito, “Nariyan ka lang pala, manggugulo sa Israel!” Sumagot si Elias, “Ikaw ang gumagawa ng gulo sa Israel! Kinalimutan mo ang tunay na Diyos at si Baal ang sinamba mo. Papuntahin mo ang lahat ng tao sa Bundok ng Carmelo.”

{{:en:obs:obs-19-06.jpg?nolink&640x360}}

Kaya pumunta ang lahat ng tao sa bundok kasama ang 450 na mga propeta ni Baal. Sinabi ni Elias sa mga tao, “Patuloy pa rin ba kayong magpapabago-bago ng isip? Kung ang Diyos ang tunay na Diyos, sa kanya kayo maglingkod! Kung si Baal ang tunay na Diyos, siya ang paglingkuran ninyo!”

{{:en:obs:obs-19-07.jpg?nolink&640x360}}

Pagkatapos ay sinabi ni Elias sa mga propeta ni Baal, “Patayin ninyo ang baka at ihandog ninyo kay Baal. Pero huwag ninyong sisindihan. Ganoon din ang gagawin ko. Ang Diyos na magbibigay ng apoy ang tunay na Diyos.” Ganoon nga ang ginawa ng mga propeta ni Baal.

{{:en:obs:obs-19-08.jpg?nolink&640x360}}

Nanalangin ang mga propeta ni Baal, “Pakinggan mo kami, O Baal!” Maghapon silang nananalanagin at sumisigaw. Hinihiwaan pa nila ang sarili nilang katawan, pero hindi sumagot si Baal.

{{:en:obs:obs-19-09.jpg?nolink&640x360}}

Nang malapit na ang ikatlo ng hapon, si Elias naman ang naghandog sa Diyos. Pinabuhusan pa niya ng labindalawang tapayan ng tubig ang handog niya, ang mga kahoy at ang paligid ng handog. Basang-basa ang mga ito.

{{:en:obs:obs-19-10.jpg?nolink&640x360}}

Saka nanalangin si Elias, “O Dios ni Abraham, Isaac at Jacob. Ipakita mop o ngayon na ikaw nag tunay na Diyos ng Israel at ako ang iyong lingkod. Sagutin mo po ang pamalangin ko para malaman ng mga tao na ikaw ang tunay na Diyos.”

{{:en:obs:obs-19-11.jpg?nolink&640x360}}

Mayamaya, bumagsak mula sa langit ang apoy at sinunog nito ang baka, ang kahoy at ang mga bato. Natuyo ang lupa sa paligid ng handog. Nang makita ito ng mga tao, lumuhod sila at sinabi, “Ang Diyos ang tunay na Diyos! Ang Diyos ang tunay na Diyos!”

{{:en:obs:obs-19-12.jpg?nolink&640x360}}

Inutusan ni Elias ang mga tao, “Huwag ninyong pabayaang makatakas ang mga propeta ni Baal. Kaya hinuli ng mga tao ang mga propeta ni Baal at saka pinatay.

{{:en:obs:obs-19-13.jpg?nolink&640x360}}

Sinabi ni Elias kay Haring Acab, “Bumalik ka na agad sa lungsod, dahil malapit nang umulan nang malakas.” DI nagtagal, biglang dumilim ang langit at nabuo ang isang malakas na bagyo. Tumigil na ang tagtuyot at napatunayan na kung sino ang tunay na Diyos.

{{:en:obs:obs-19-14.jpg?nolink&640x360}}

Nang umakyat na sa langit si Elias, si Eliseo naman ang pumalit sa kanya bilang propeta. Maraming mga himalang ginawa ang Diyos sa pamamagitan ni Eliseo. Ang isa sa mga himalang ito ay noong pagalingin ni Eliseo si Naaman, ang kapitan ng mga kawal ng kalabang bansa nila. Mayroon siyang matinding sakit sa balat. Nabalitaan niya ang tungkol kay Eliseo kaya hiniling niyang pagalingin siya ng propeta. Inutusan siya ni Eliseo na lumubog nang pitong beses sa Ilog ng Jordan.

{{:en:obs:obs-19-15.jpg?nolink&640x360}}

Noong una ay nagalit si Naaman. Ayaw niyang lumubog sa ilog. Pero sa dakong huli ay sumunod din siya. Sa ikapitong paglubog at pag-ahon ni Namaan, nawala na ang sakit niya. Pinagaling na siya ng Diyos.

{{:en:obs:obs-19-16.jpg?nolink&640x360}}

Marami pang mga propeta. Lahat sila ay nagturo sa mga tao na ang Diyos lang ang sasambahin nila at dapat silang tumulong sa kapwa. Itinuro din nila sa mga tao na kapag hindi sila sumunod sa Diyos, magagalit sa kanila ang Diyos at paparusahan sila.

{{:en:obs:obs-19-17.jpg?nolink&640x360}}

Madalas, hindi sumusunod ang mga tao sa Diyos. Madalas ding sinasaktan nila ang mga propeta. Pinapatay pa nga ng iba ang mga propeta. Minsan, itihulog ng mga tao si Propeta Jeremias sa isang tuyong balon para doon na ito mamatay. Lumubog na sa putik si Jeremias. Mabuti na lang at naawa sa kanya ang hari at pinalaya siya, kaya hindi siya namatay sa balon.

{{:en:obs:obs-19-18.jpg?nolink&640x360}}

Patuloy na nagturo ang mga propeta kahit na nagagalit sa kanila ang mga tao. Sinasabihan kasi nila sa mga tao, “Kapag hindi kayo nagsisi, parurusahan kayo ng Diyos.” Ipinapaalala din nila sa mga tao na darating ang isang Tagapagligtas ng lahat.


//A Bible story from: 1 Kings 16-18; 2 Kings 5; Jeremiah 38//