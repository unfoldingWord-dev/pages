====== 6. Ibinigay ng Diyos ang Kailangan ni Isaac ======

{{:en:obs:obs-06-01.jpg?nolink&640x360}}

Lumaki si Isaac at naging binata na. Matanda na noon si Abraham, kaya inutusan niya ang kanyang alipin para humanap ng magiging asawa ni Isaac. Pinapunta ni Abraham ang alipin sa bahay ng mga kamag-anak niya.

{{:en:obs:obs-06-02.jpg?nolink&640x360}}

Pagkatapos ng mahabang paglalakabay, sa tulong ng Diyos, nakarating ang alipin sa bahay nina Rebecca. Si Rebecca ay apo ng kapatid ni Abraham.

{{:en:obs:obs-06-03.jpg?nolink&640x360}}

Pumayag si Rebecca na iwan ang pamilya niya para sumama sa alipin. Pagdating niya kina Isaac, nagpakasal agad silang dalawa.

{{:en:obs:obs-06-04.jpg?nolink&640x360}}

Lumipas ang maraming taon at namatay na si Abraham. Lahat ng ipinangako sa kanya ng Diyos ay ibinigay din kay Isaac. Ipinangako din ng Diyos kay Isaac na magkakaroon siya ng maraming anak. Kaya lang, hindi naman magkaanak si Rebecca.

{{:en:obs:obs-06-05.jpg?nolink&640x360}}

Nanalangin si Isaac para kay Rebecca. Ibinigay naman ng Diyos ang hiniling niya. Nagkaanak sila ni Rebecca at kambal pa ang naging anak nila. Kaya lang, nasa tiyan pa lang sila ni Rebecca ay naglalaban na ang dalawang sanggol. Kaya nanalangin si Rebecca, “Diyos ko, ano po ba ang nangyayari sa mga anak ko?”

{{:en:obs:obs-06-06.jpg?nolink&640x360}}

Sumagot ang Diyos, “Magiging dalawang malaking bansa ang mga anak mo. Maglalaban sila, pero ang panganay ang maglilingkod sa bunso.”

{{:en:obs:obs-06-07.jpg?nolink&640x360}}

Dumating ang araw ng panganganak ni Rebecca. Mapula at mabalahibo ang balat ng panganay. Tinawag niyang Esau ang sanggol. Ang bunso naman ay nakahawak sa paa ni Esau. Jacob ang ipinangalan nila sa bunso.

//A Bible story from: Genesis 24:1-25:26//