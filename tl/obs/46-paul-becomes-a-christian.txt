====== 46. Naging Cristiano si Saulo ======

{{:en:obs:obs-46-01.jpg?nolink&640x360}}

Patuloy na hinahanap ni Saulo ang mga Cristiano. Pumupunta siya sa mga bahay-bahay, hinuhuli niya ang mga Cristiano, lalaki man o babae, at ikinukulong. Humingi pa siya ng pahintulot sa pinakapunong pari ng Judio para manghanap ng mga Cristiano sa Damasco. Huhulihin niya ang mga Cristiano at ipapakulong sa Jerusalem.

{{:en:obs:obs-46-02.jpg?nolink&640x360}}

Habang papunta sila sa Damasco, nagpakita si Jesus kay Saulo. Nakakita si Saulo ng nakakasilaw na liwanag. Sinabi ni Jesus kay Saulo, “Saulo! Saulo! Bakit mo ako inuusig?” Sumagot si Saulo, “Sino po kayo, Panginoon?” Sumagot si Jesus, “Ako si Jesus, ang pilit mong inuusig.”

{{:en:obs:obs-46-03.jpg?nolink&640x360}}

Nang tumayo si Saulo, hidi na siya nakakakita. Inakay na lang siya ng mga kasama niya papunta sa Damasco. Hindi siya kumain o uminom sa loob ng tatlong araw.

{{:en:obs:obs-46-04.jpg?nolink&640x360}}

Samantala, kinausap naman ng Diyos si Ananias. Si Ananias ay Cristiano din. Sinabi ng Diyos, “Pumunta ka sa bahay na tinitirhan ni Saulo. Ipatong mo ang mga kamay mo sa kanya para siya makakita ulit.” Pero sumagot si Ananias, “Panginoon, nabalitaan kop o na hinuhuli ni Saulo ang mga Cristiano.” Sinabi ng Diyos, “Siya ang pinili ko para makilala ako ng mga tao. Makakaranas siya ng hirap sa pagsunod niya sa akin.”

{{:en:obs:obs-46-05.jpg?nolink&640x360}}

Sumunod si Ananias sa Diyos. Nang makita niya si Saulo, sinabi niya, “Pinapunta ako dito ni Jesus. Siya ang kumausap sa iyo sa daan papuntang Damasco. Papatungan kita ng mga kamay ko para makakita ka ulit at para matanggap mo ang Banal na Espiritu.” Nakakita ng si Saulo. Nagpabautismo na rin siya. Saka pa lamang siya kumain. At muli siyang lumakas.

{{:en:obs:obs-46-06.jpg?nolink&640x360}}

Nangaral agad si Saulo sa mga tao. Sinabi niya, “Si Jesus ang Anak ng Diyos!” Nagtaka ang mga tao dahil ang taong dating gustong sirain ang mga Cristiano ay naging Cristiano na. Nakipagtalo din si Saulo sa ibang mga Judio. Gusto niyang patunayan sa kanila na si Jesus ang Tagapagligtas. Pinalitan na rin ang pangalan niya ng Pablo.

{{:en:obs:obs-46-07.jpg?nolink&640x360}}

Binalak ng mga Judio na patayin si Saulo. Inutusan nila ang ilang mga tao para magbantay sa mga pinto ng bayan at abangan si Pablo para patayin. Pero nalaman ni Pablo ang balak nila. Sa tulong ng mga kaibigan niya, nakatakas si Pablo. Isang gabi, inilagay siya ng mga kaibigan niya sa isang malaking basket at ibinaba siya sa labas ng pader ng bayan. Nakatakas si Pablo at patuloy na nagturo tungkol kay Jesus.

{{:en:obs:obs-46-08.jpg?nolink&640x360}}

Pumunta si Pablo sa Jerusalem para makausap ang mga pinuno ng iglesya. Noong una ay natatakot sila kay Pablo. Mabuti na lang at tinulungan siya ni Bernabe. Ikinuwento sa kanila ni Bernabe kung paano nangaral si Pablo sa Damasco. Saka pa lang nila tinganggap si Pablo.

{{:en:obs:obs-46-09.jpg?nolink&640x360}}

Di nagtagal, pumunta sina Pablo at Bernabe sa lungsod ng Antioquia. Nagturo sila at pinatatag ang pananampalataya ng mga Cristiano doon. Isang araw, habang nananalangin at nag-aayuno ang mga Cristiano sa Antioquia, sinabi sa kanila ng Banal na Espiritu, “Italaga ninyo sa akin sina Pablo ar Bernabe. Mayroon akong ipapagawa sa kanila.”

{{:en:obs:obs-46-10.jpg?nolink&640x360}}

Kaya ipinanalangin sila ng mga Cristiano. Ipinatong din nila ang mga kamay nila kina Pablo at Bernabe. Isinugo nila ang dalawa para ipangaral sa iba ang Magandang Balita tungkol kay Jesus. Pumunta sila sa iba’t ibang lugar at nangaral. Marami ang naniwala kay Jesus dahil sa kanilang dalawa.

//A Bible story from: Acts 6:8-8:3; 9:1-25; 11:25-26//