====== 49. Ang Bagong Kasunduan ng Diyos at ng mga Tagasunod Niya ======


{{:en:obs:obs-49-01.jpg?nolink&640x360}}

Si Maria ay birhen pa nang ipanganak niya si Jesus, dahil Anak ng Diyos si Jesus. Si Jesus ay parehong Diyos at tao. 

{{:en:obs:obs-49-02.jpg?nolink&640x360}}

Maraming ginawang mga himala si Jesus na nagpapatunay na siya ay Diyos. Kaya niyang lumakad sa ibabaw ng tubig. Kaya niyang magpatigil ng bagyo. Nagpagaling din siya ng mga maysakit, nagpalayas ng masasamang espiritu sa katawan ng tao, at bumuhay din siya ng mga patay. Minsan ay pinakain niya ang mahigit 5,000 tao sa pamamagitan lamang ng limang tinapay at dalawang isda. 

{{:en:obs:obs-49-03.jpg?nolink&640x360}}

Magaling din siyang magturo. Itinuro niyang dapat mahalin ng tao ang kanyang kapwa kung paano niya minamahal ang sarili niya. 

{{:en:obs:obs-49-04.jpg?nolink&640x360}}

Itinuro din niyang dapat mahalain ng tao ang Diyos nang higit sa lahat, kahit sa kayamanan. 

{{:en:obs:obs-49-05.jpg?nolink&640x360}}

Sinabi din ni Jesus na mas mahalaga na maligtas ang tao kaysa mapasakanya ang lahat ng kayamanan sa buong mundo. 

{{:en:obs:obs-49-06.jpg?nolink&640x360}}

Itinuro din niya na ang lahat ng taong kikilala sa kanya bilang Panginoon at Tagapagligtas ay maliligtas. Ang hindi naman kikilala sa kanya ay mapapahamak sa impyerno sa katapusan ng mundo. 

{{:en:obs:obs-49-07.jpg?nolink&640x360}}

Pero itinuro ni Jesus kung gaano kamahal ng Diyos ang mga tao kahit marami silang kasalanan. Gusto ng Diyos na patawarin sila para maging mga anak niya ang mga tao. 

{{:en:obs:obs-49-08.jpg?nolink&640x360}}

Kaya lang, gaya ng itinuro ni Jesus, dahil nagkasala ang lahat ng tao, sila ay napahiwalay sa Diyos. Dahil sa kasalanan, naging kaaway ng tao ang Diyos. Ayaw kasi ng Diyos sa kasalanan. 

{{:en:obs:obs-49-09.jpg?nolink&640x360}}

Pero mahal na mahal ng Diyos ang mga tao kaya ibinigay niya ang nag-iisa niyang Anak, si Jesus. Ang lahat ng magtitiwala kay Jesus ay hindi mapupunta sa impyerno. Sa halip, magkakaroon sila ng buhay na walang hanggan. 

{{:en:obs:obs-49-10.jpg?nolink&640x360}}

Dahil sa iyong kasalanan, tatanggapin mo ang kamatayan at ang galit ng Diyos. Pero sa halip na sa iyo ibuhos ng Diyos ang kanyang galit, kay Jesus niya iyon ibinigay. Nangyari iyon noong namatay si Jesus sa krus. Doon sa krus, siya ang tumanggap ng parusa sa iyong mga kasalanan. 

{{:en:obs:obs-49-11.jpg?nolink&640x360}}

Si Jesus ang handog sa kasalanan mo. Wala siyang kasalanan kaya magagawa niyang bayaran ang kasalanan mo. Dahil kay Jesus, mapapatawad na ang lahat kasalanan mo. 

{{:en:obs:obs-49-12.jpg?nolink&640x360}}

Hindi mo maililigtas ang sarili mo sa paggawa ng mabuti. Walang kang magagawa para maiayos mo ang relasyon mo sa Diyos. Mawawala lang ang kasalanan kung hihilingin mo kay Jesus na linisin ka at magtitiwala ka sa kanya. Dapat kang maniwala na siya ang namatay sa halip na ikaw at siya ay muling nabuhay. 

{{:en:obs:obs-49-13.jpg?nolink&640x360}}

Lahat ng kumikilala kay Jesus bilang Panginoon niya ay maliligtas. Hindi mahalaga kung mayaman ka o mahirap, lalaki o babae, matanda o bata o kung tagasaan ka. Mahal ka ng Diyos at gusto niyang kilalanin mo si Jesus para maging anak ka ng Diyos. 

{{:en:obs:obs-49-14.jpg?nolink&640x360}}

Naniniwala ka ba na si Jesus ang Tagapagligtas, ang nag-iisang Anak ng Diyos? Inaamin mo ba na ikaw ay makasalanan at dapat na parusahan ng Diyos? Naniniwala ka ba na si Jesus ang tumanggap ng parusang dapat ay ikaw ang tatanggap? Gusto ni Jesus na lumapit ka sa kanya, sumampalataya ka sa kanya at magpabawtismo ka. 

{{:en:obs:obs-49-15.jpg?nolink&640x360}}

Kung pinaniniwalaan mo ito, ikaw ay isa nang Cristiano! Inalis ka na ng Diyos sa kaharian ng kadiliman at ni Satanas. Inilagay ka na ng Diyos sa kaharian ng liwanag. Wala na ang mga dating bagay, dahil ginawa nang bago ng Diyos ang lahat.

{{:en:obs:obs-49-16.jpg?nolink&640x360}}

Kung ikaw ay Cristiano na, lahat ng mga kasalanan mo ay pinatawad na ng Diyos dahil sa sakripisyo ni Jesus. Kaya ngayon, tuwing titingnan ka ng Diyos, hindi na kaaway ang tingin niya sa iyo. Ikaw ay kaibigan na niya ngayon.

{{:en:obs:obs-49-17.jpg?nolink&640x360}}

At bilang kaibigan ng Diyos at lingkod ni Jesus na iyong Panginoon, susundin mo na ngayon ang mga itinuturo ni Jesus. Kahit Cristiano ka na, maaaring magkasala ka pa rin. Pero sinasabi ng Diyos na kung ipapahayag mo ang iyong kasalanan, tapat siya na patatawarin ka at bibigyan  ka niya ng lakas para mapaglabanan mo ang kasalanan.

{{:en:obs:obs-49-18.jpg?nolink&640x360}}

God tells you to pray, study his Word, worship him with other Christians, and tell others what he has done for you. All of these things help you to grow in your relationship with him. 

Inuutusan ka ng Diyos na palaging manalangin, mag-aral ng Salita niya, at sumama sa pagsamba ng iba pang mga anak niya. Gusto din niya na sabihin mo sa iba ang mga ginagawa niya sa iyo. Ang lahat ng ito ay makakatulong sa iyo para lumago ka sa iyong relasyon sa Diyos.

//A Bible story from: Romans 3:21-26, 5:1-11; John 3:16; Mark 16:16; Colossians 1:13-14; 2 Thessalonians 5:17-21; 1 John 1:5-10//
