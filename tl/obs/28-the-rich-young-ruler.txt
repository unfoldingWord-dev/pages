====== 28. Ang Mayamang Binatang Pinuno ======

{{:en:obs:obs-28-01.jpg?nolink&640x360}}

Isang araw, lumapit kay Jesus ang isang mayamang pinuno at nagtanong. “Guro, ano pong mabuting bagay ang kailangan kong gawin para magkaroon ng buhay na walang hanggan?” Sinabi sa kanya ni Jesus, “Bakit mo ako tinatanong tungkol sa mabuti? Iisa lang ang mabuti, at iyon ay ang Diyos. Pero para magkaroon ka ng buhay na wlaang hanggan, sundin mo ang mg autos ng Diyos.”

{{:en:obs:obs-28-02.jpg?nolink&640x360}}

Nagtanong ang pinuno, “Alin po sa mga iyon?” Sumagot si Jesus, “Huwag kang papatay. Huwag kang mangangalunya. Huwag kang magnanakaw. Huwag kang magsisinungaling. Igalang mo ang mga magulang mo. Ibigin mo ang kapwa mo kung paano mo iniibig ang sarili mo.”

{{:en:obs:obs-28-03.jpg?nolink&640x360}}

Gusto ng pinuno na patunayang tama siya, kaya sinabi niya, “Sinunod ko na po ang lahat ng iyan simula pa lang po noong bata ako. Ano pa po ang dapat kong gawin?” Mahal siya ni Jesus kaya tiningnan siya nito.

{{:en:obs:obs-28-04.jpg?nolink&640x360}}

Sumagot si Jesus, “Kung gusto talagang maging perpekto, ibenta mo ang lahat ng kayamanan mo at ipamigay mo sa mahihirap ang pinagbilhan. Kapag ginawa mo iyan, magkakaroon ka ng kayaman sa langit. Pagkatapos bumalik ka at sumunod ka sa akin.”

{{:en:obs:obs-28-05.jpg?nolink&640x360}}

Nang marinig ito ng pinuno, masyado siyang nalungkot, dahil napakayaman niya. Tmalikod siya kay Jesus at iniwan niya ito, dahil ayaw niyang mawalan ng kayamanan.

{{:en:obs:obs-28-06.jpg?nolink&640x360}}

Sinabi ni Jesus sa mga alagad niya, “Napakahirap talagang makapasok sa kaharian ng Diyos ang mga mayayaman! Mas madali pa sa isnag kamelyo na makapasok sa butas ng karayom kaysa sa isang mayaman na makapasok sa kaharian ng Diyos.”

{{:en:obs:obs-28-07.jpg?nolink&640x360}}

Nagtaka ang mga alagad nang marinig ito kaya nagtanong sila, “Kung ganoon, sino po ang maliligtas?”

{{:en:obs:obs-28-08.jpg?nolink&640x360}}

Tiningnan sila ni Jesus at sinabi sa kanila, “Hindi ito magagaw ng mga tao, pero kayang kaya itong gawin ng Diyos.”

{{:en:obs:obs-28-09.jpg?nolink&640x360}}

Sinabi ni Pedro kay Jesus, “Iniwan po naming ang lahat at sumunod kami sa iyo. Ano po ang gantimpala namin?”

{{:en:obs:obs-28-10.jpg?nolink&640x360}}

Sumagot si Jesus, “Lahat ngnag-iwan ng kanilang bahay, kapatid, magulang, anak o ari-arian dahil sa akin ay tatanggap ng 100 ulit nito sa darating na daigdig at magkakaroon siya ng buhay na walang hanggan. Pero maraming nauuna ang mahuhuli, at maraming nahuhuli ang mauuna.”


//A Bible story from: Matthew 19:16-30; Mark 10:17-31; Luke 18:18-30//