====== 41. Muling Nabuhay si Jesus ======

{{:en:obs:obs-41-01.jpg?nolink&640x360}}

Nang namatay si Jesus, sinabi kay Pilato ng mga Judiong hindi naniniwala sa kanya, “Sinabi ni Jesus na mabubuhay daw siya ulit pagkalipas ng tatlong araw.Pabantayan ninyo ang libingan ni Jesus para hindi makuha ng mga tagasunod niya ang bangkay ni Jesus.”

{{:en:obs:obs-41-02.jpg?nolink&640x360}}

Sinabi ni Pilato, “Sige. Tiyakin ninyong hindi mabubuksan ng tao ang libingan.” Kaya tiniyak nilang hindi mabubuksan ng tao ang libingan. Naglagay din sila ng mga sundalo para matiyak na hindi mananakaw ng mga alagad ni Jesus ang bangkay niya.

{{:en:obs:obs-41-03.jpg?nolink&640x360}}

Araw ng Pamamahinga ang sumunod na araw kaya hindi nakapunta ang mga alagad sa libingan. Kaya kinabukasan, maagang maaga pa ay may mga babaeng pumunta na agad sa libingan ni Jesus para pahiran ng mga dagta ang katawan ni Jesus upang hindi ito bumaho.

{{:en:obs:obs-41-04.jpg?nolink&640x360}}

Biglang lumindol habang papunta sila sa libingan. Isang anghel ng Panginoon ang bumaba mula sa langit. Nakaksilaw siya na parang kidlat. Iginulong niya ang batong nakatakip sa libingan at umupo doon. Natakot nang todo ang mga sundalo kaya hinimatay silang lahat.

{{:en:obs:obs-41-05.jpg?nolink&640x360}}

Sinabi ng anghel sa mga babae, “Huwag kayong matakot. Wala na dito si Jesus. Nabuhay na siyang muli, gaya ng sinabi niya sa inyo. Pumasok kayo at tingnan ninyo.” Tiningnan ng mga babae ang pinaghigaan ni Jesus. Wala na nga doon si Jesus!

{{:en:obs:obs-41-06.jpg?nolink&640x360}}

Sinabi ng anghel sa mga babae, “Sabihin ninyo sa mga alagad na nabuhay na muli si Jesus at mauuna na siya sa inyo sa Galilea.

{{:en:obs:obs-41-07.jpg?nolink&640x360}}

Magkahalong takot at saya ang naramdaman ng mga babae. Patakbo silang pumunta sa mga alagad at ikinuwneto ang nangyari.

{{:en:obs:obs-41-08.jpg?nolink&640x360}}

Habang daan, nagpakita sa kanila si Jesus. Sinamba nila si Jesus. Sinabi ni Jesus, “Huwag kayong matakot. Sabaihin ninyp sa mgma alagad ko na magkita na lang kami sa Galilea.


//A Bible story from: Matthew 27:62-28:15; Mark 16:1-11; Luke 24:1-12; John 20:1-18//