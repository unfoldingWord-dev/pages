====== 22. Ipinanganak si Juan ======

{{:en:obs:obs-22-01.jpg?nolink&640x360}}

Sa loob ng mahigit 400 taon, hindi na nakipag-usap ang Diyos sa mga tao. Saka pa lang kinausap ng Diyos si Zacarias. Siya ay isang matandang paring Judio. Malapait siya sa Diyos, pati ang asawa niyang si Elisabet. Kaya lang, wala silang anak.

{{:en:obs:obs-22-02.jpg?nolink&640x360}}

Sinabi ng anghel kay Zacarias, “Manganganak ang asawa mo. Lalaki at Juan ang ipapangalan mo sa kanya. Siya ay magiging makapangyarihang propeta at mauuna siya sa Tagapagligtas.” Sumagot si Zacarias, “Masyado na kaming matanda ng asawa ko para magkakaanak. Paano mangyayari iyang sinasabi mo?”

{{:en:obs:obs-22-03.jpg?nolink&640x360}}

Sumagot ang anghel, “Pinapunta ako dito ng Diyos para sabihin ito sa iyo. Pero dahil hindi ka naniwala, hindi ka makakapagsalita hangga’t hindi ipinapanganak si Juan.” Nang oras ding iyon, hidi na nakapagsalita si Zacarias. Nang umalis ang anghel, umuwi na si Zacarias. Pagkalipas ng ilang buwan, nagbuntis na si Elisabet.

{{:en:obs:obs-22-04.jpg?nolink&640x360}}

Noong anim na buwan nang buntis si Elisabet, kinausap naman ng anghel si Maria. Kamag-anak siya ni Elisabet. Dalaga pa siya noon, pero nakatakda nang magpakasal kay Jose. Sinabi sa kanya ng anghel, “Maglilhi ka at manganganak ng isang lalaki. Jesus ang ipapangalan mo sa kanya. Siya ang Tagapagligtas.”

{{:en:obs:obs-22-05.jpg?nolink&640x360}}

Sumagot si Maria, “Paano po ito mangyayari? Dalaga pa po ako.”  Ipinaliwanag sa kanya ng anghel, “Bababa sa iyo ang Banal na Espiritu. Tatakpan ka ng kapanghyarihan ng DIyos. Kaya banal ang ipapanganak mo. SIya ay Anak ng Diyos.” Naniwala si Maria at tinanggap niya ang sinabi ng anghel.

{{:en:obs:obs-22-06.jpg?nolink&640x360}}

Hindi nagtagal, pinuntahan ni Maria si Elisabet. Pagkarinig ni Elisabet sa pagbati ni Maria, tumalon sa tuwa ang sanggol sa tiyan niya. Masayang-masaya ang dalawang babae habang pina-uusapan nila ang ginawa ng Diyos sa buhay nila. Pagkalipas ng tatlong buwan, umuwi na si Maria.

{{:en:obs:obs-22-07.jpg?nolink&640x360}}

Nang manganak na si Elisabet, Juan ang ipinangalan nila sa sanggol. Nakapagsalita na si Zacarias. Sinabi niya, “Purihin ang Diyos dahil naalala niya ang kanyang bayan. Ikaw anak ay tatawaging propeta ng Pinakamakapangyarihang Diyos! Ikaw ang maghahanda sa daraan ng Tagapagligtas.”


//A Bible story from: Luke 1//