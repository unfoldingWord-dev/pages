====== 8. Iniligtas ng Diyos si Jose at ang Kanyang Pamilya ======

{{:en:obs:obs-08-02.jpg?nolink&640x360}}

Noong matanda na si Jacob, inutusan niya ang paborito niyang anak na si Jose para tingnan kung ano ang ginagawa ng iba niyang mga anak na lalaki. Nasa malayo kasi ang mga ito at ipinapastol ang mga hayop na alaga nila.

{{:en:obs:obs-08-01.jpg?nolink&640x360}}

Galit kay Jose ang mga kapatid niya dahil paborito ng tatay nila si Jose. Saka nanaginip pa si Jose na siya daw ay mamumuno sa kanilang magkakapatid. Nang magkita na sila, hinawakan nila si Jose at ipinagbili sa mga bumibili ng alipin.

{{:en:obs:obs-08-03.jpg?nolink&640x360}}

Bago sila umuwi, kinuha nila ang damit ni Jose, sinira ito at inilubog sa dugo ng kambing. Ipinakita nila ito sa kanilang ama. Akala tuloy ni Jacob ay napatay ng mababangis na hayop si Jose. Malungkot na malungkot si Jacob.

{{:en:obs:obs-08-04.jpg?nolink&640x360}}

Samantala, sa Ehipto dinala si Jose ng mga nakabili sa kanya. Malaki at makapangyarihang bansa ang Ehipto. Makikita ito sa tabi ng Ilog Nilo. Ibinenta nila si Jose sa isang mayamang tauhan ng gobyerno. Naging masunurin si Jose sa kanyang amo, kaya naman pinagpala siya ng Diyos.

{{:en:obs:obs-08-05.jpg?nolink&640x360}}

Pero inaakit ng asawa ng amo niya si Jose. Hindi pumayag si Jose dahil kasalanan iyon sa Diyos. Kaya nagalit sa kanya ang asawa ng amo niya. Pinagbintangan niya si Jose ng hindi totoo. Dahil dito, hinuli si Jose at ikinulong. Pero kahit na nasa kulungan si Jose, palagi pa din siyang nagtitiwala sa Diyos, kaya pinagpala siya ng Diyos.

{{:en:obs:obs-08-06.jpg?nolink&640x360}}

Pagkalipas ng dalawang taon, nakakulong pa din si Jose kahit wala siyang kasalanan. Isang gabi, nanaginip ang hari ng Ehipto. Dalawang beses nanaginip ang hari at masyado siyang nag-alala. Wala namang makapagpaliwanag sa panaginip niya.

{{:en:obs:obs-08-07.jpg?nolink&640x360}}

Kaya ipinatawag ng hari si Jose, dahil nabalitaan niya na si Jose ay binigyan ng Diyos ng kakayahang magpaliwanag ng panaginip. Ipinaliwanag ni Jose ang panaginip ng hari. Sabi niya, “Magpapadala po ang Diyos ng pitong taon ng masaganag ani, pero pagkatapos po ay pitong taon naman ng taggutom at walang ani.”

{{:en:obs:obs-08-08.jpg?nolink&640x360}}

Humanga ang hari kay Jose kaya ginawa niya itong tagapamahala sa buong Ehipto. Siya ang sumunod na pinakamataas sa hari ng Ehipto.

{{:en:obs:obs-08-09.jpg?nolink&640x360}}

Inutusan ni Jose ang mga taga-Ehipto, “Mag-iipon tayo ng pagkain sa loob ng pitong taon na sagana ang ani para mayroon tayong makakain kapag dumating na ang pitong taon na walang maaani.”

{{:en:obs:obs-08-10.jpg?nolink&640x360}}

Hindi lang sa Ehipto nagkaroon ng taggutom. Naranasan din ito ng pamilya ni Jacob na nakatira sa Canaan.

{{:en:obs:obs-08-11.jpg?nolink&640x360}}

Kaya inutusan ni Jacob ang mga anak niyang lalaki para bumili ng pagkain sa Ehipto.  Hindi nila nakilala si Jose kahit na nasa harap nila ito habang bumibili sila ng pagkain. Pero nakilala sila ni Jose.

{{:en:obs:obs-08-12.jpg?nolink&640x360}}

Nagpakilala lang sa kanila si Jose nang mapatunayan niyang nagbago na ang ugali ng mga kapatid niya. Sinabi ni Jose sa kanila, “Ako ang kapatid ninyong si Jose! Huwag kayong matakot. Kahit masama ang plano ninyo sa akin nung ipinagbili ninyo ako para maging alipin, pinaganda naman ng Diyos ang nangyari sa akin! Dito na kayo tumira kasama ko sa Ehipto para mabigyan ko kayo ng pagkain pati ang pamilya ninyo.”

{{:en:obs:obs-08-13.jpg?nolink&640x360}}

Pag-uwi ng mga kapatid ni Jose, ikinuwento nila kay Jacob na buhay pa si Jose. Masayang masaya si Jacob nang malaman ito.

{{:en:obs:obs-08-14.jpg?nolink&640x360}}

Kaya kahit matanda na si Jacob, pumunta pa rin siya sa Ehipto kasama ng pamilya niya. Doon na sila tumirang lahat. At bago siya mamatay, pinagpala muna niya ang lahat ng mga anak niya.

{{:en:obs:obs-08-15.jpg?nolink&640x360}}

Ang pangako ng Diyos kay Abraham ay ipinagpatuloy niya kay Isaac, at pagkatapos ay kay Jacob at pagkatapos ay sa labindalawang anak ni Jacob at sa kani-kanilang pamilya. Ang lahi ng mga anak niya ang naging labindalawang tribo ng Israel.

//A Bible story from: Genesis 37-50//