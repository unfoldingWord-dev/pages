====== 31. Lumakad si Jesus sa Ibabaw ng Tubig ======

{{:en:obs:obs-31-01.jpg?nolink&640x360}}

Pagkatapos, pinasakay ni Jesus ang mga alagad para mauna na sa kabilang panig ng lawa habang pinapauwi niya ang mga tao. Nang makauwi na ang mga tao, umakyat si Jesus sa bundok at nanalangin. Mag-isa lang si Jesus doon. Inabot na siya ng gabi sa pananalangin.

{{:en:obs:obs-31-02.jpg?nolink&640x360}}

Samantala, malayo pa sa kabilang panig ang bangka ng mga alagad. Nanganganib ang buhay nila dahil may bagyo at nahihirapan silang maglayag dahil sa mga alon at sa hangin.

{{:en:obs:obs-31-03.jpg?nolink&640x360}}

Nagpasya si Jesus na puntahan sila. Lumakad siya sa ibabaw ng tubig ng lawa papunta sa kanila!

{{:en:obs:obs-31-04.jpg?nolink&640x360}}

Natakot ang mga alagad nang makita nila si Jesus, dahil ang akala nila ay multo ang naglalakad sa ibabaw ng tubig. Alam ni Jesus na natatakot sila kaya sumigaw siya, “Huwag kayong matakot. Ako ito!”

{{:en:obs:obs-31-05.jpg?nolink&640x360}}

Sinabi ni Pedro kay Jesus, “Panginoon, kung ikaw talaga iyan, palakarin mo nga ako sa ibabaw ng tubig palapit sa iyo.” Sumagot si Jesus, “Halika!”

{{:en:obs:obs-31-06.jpg?nolink&640x360}}

Umalis si Pedro sa bangka at lumakad sa ibabaw ng tubig palapit kay Jesus. Pero bahagya pa lang siyang nakakalakad, napatingin siya sa mga alon at sa hangin. Hindi na tuloy niya nakita si Jesus.

{{:en:obs:obs-31-07.jpg?nolink&640x360}}

Dahil doon, natakot si Pedro at nagsimulang lumubog. Sumigaw siya, “Panginoon, iligtas mo po ako!” Agad siyang hinawakan ni Jesus at iniahon mula sa tubig. Saka sinabi ni Jesus sa kanya, “Napakaliit ng pananalig mo. Bakit ka nag-alinlangan?”

{{:en:obs:obs-31-08.jpg?nolink&640x360}}

Nang makabalik na si Pedro sa bangka, biglang tumigil na ang hangin. Humanga nang husto ang mga alagad kay Jesus. Sinamba nila si Jesus at sinabi, “Talagang ikaw nga ang Anak ng Diyos.”


//A Bible story from: Matthew 14:22-33; Mark 6:45-52; John 6:16-21//