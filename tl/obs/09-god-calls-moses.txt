====== 9. Inutusan ng Diyos si Moises ======

{{:en:obs:obs-09-01.jpg?nolink&640x360}}

Nanatili sa Ehipto ang pamilya ni Jose kahit na siya ay namatay na. Doon  sila tumira nang maraming taon at doon na rin sila nagkaroon ng maraming anak. Tinawag silang mga Israelita.

{{:en:obs:obs-09-02.jpg?nolink&640x360}}

Pagkalipas ng halos apat na raang taon, nagkaroon ng bagong hari sa Ehipto. Nakalimutan na ng mga taga-Ehipto kung paano sila iniligtas ni Jose. Sa halip, natakot sila sa mga Israelita dahil masyado na silang marami. Kaya ginawa nilang alipin ang mga Israelita.

{{:en:obs:obs-09-03.jpg?nolink&640x360}}

Pinilit ng mga taga-Ehipto na magtrabaho para sa kanila ang mga Israelita. Pinagtayo nila ng mga gusali at mga lunsod ang mga Israelita. Masyadong nalungkot ang mga Israelita dahil napakahirap ng ipinapagawa sa kanila.

{{:en:obs:obs-09-04.jpg?nolink&640x360}}

Nalaman din ng hari ng Ehipto na maraming anak ang mga Israelita. Kaya inutusan niya ang kanyang mga tauhan, “Patayin ninyo ang lahat ng sanggol na lalaki ng mga Israelita. Itapon ninyo sila sa Ilog ng Nilo.”

{{:en:obs:obs-09-05.jpg?nolink&640x360}}

May isang babaeng Israelita na nanganak ng isang sanggol na lalaki. Itinago nila ng asawa niya ang sanggol para hindi ito mapatay ng mga tauhan ng hari.

{{:en:obs:obs-09-06.jpg?nolink&640x360}}

Nang hindi na nila pwedeng itago ang sanggol, umisip sila ng paraan para hindi mamatay ang anak nila. Inilagay nila ang sanggol sa isang basket. Pinalutang nila ang basket sa gilid ng ilog ng Nilo. Inutusan nila ang ate ng sanggol na bantayan ang kapatid niya na nasa ilog.

{{:en:obs:obs-09-07.jpg?nolink&640x360}}

Nakita ng anak na babae ng hari ang basket. Ipinakuha niya ang basket mula sa ilog. Nang makita niya ang sanggol sa loob ng basket, itinuring niya itong anak. Kumuha siya ng babaeng Israelita para siyang mag-alaga sa sanggol. Hindi niya alam na ang nakuha niyang tagapag-alaga ay ang mismong ina ng sanggol. Nang malaki na ang bata, ibinalik na siya ng kanyang ina sa prinsesa. Moises ang ipinangalan sa kanya ng prinsesa.

{{:en:obs:obs-09-08.jpg?nolink&640x360}}

Isang araw, nang malaki na si Moises, nakita niyang binubugbog ng isang taga-Ehipto ang isang Israelita. Sinikap ni Moises na iligtas ang Israelita.

{{:en:obs:obs-09-09.jpg?nolink&640x360}}

Nang ang akala ni Moises ay walang nakakakita sa kanya, pinatay niya ang taga-Ehipto. Ibinaon niya ang bangkay nito sa lupa. Pero may nakakita pala sa ginawa niya. Isinumbong siya nito sa hari. 

{{:en:obs:obs-09-10.jpg?nolink&640x360}}

Nang malaman ng hari ang ginawa ni Moises, binalak niyang ipapatay si Moises. Tumakas naman si Moises. Umalis siya sa Ehipto at pumunta sa malayong lugar para hindi siya mapatay ng mga tauhan ng hari.

{{:en:obs:obs-09-11.jpg?nolink&640x360}}

Nagtrabaho si Moises bilang pastol sa lugar na iyon. Doon na din siya nagkaroon ng asawa at ng dalawang anak na lalaki.

{{:en:obs:obs-09-12.jpg?nolink&640x360}}

Isang araw, habang nagpapastol ng mga hayop si Moises, nakakita siya ng isang mababang puno na umaapoy. Pero hindi nasusunog ang puno. Lumapit siya sa puno para makita itong mabuti. Habang lumalapit siya, nagsalita ang Diyos, “Moises, alisin mo ang iyong tsinelas. Banal ang lupang iyan kung saan ka nakatayo.”

{{:en:obs:obs-09-13.jpg?nolink&640x360}}

Sinabi pa ng Diyos, “Nakita ko ang paghihirap ng mga Israelita. Kaya papupuntahin kita sa hari ng Ehipto para palayain mo ang mga Israelita mula sa pagiging alipin doon. Ibibigay ko sa mga Israelita ang Canaan, ang lupaing ipinangako ko kina Abraham, Isaac at Jacob.”

{{:en:obs:obs-09-14.jpg?nolink&640x360}}

Sumagot si Moises, “Paano po kung tanungin ako ng mga tao kung sino ang nagpapunta sa akin? Ano po ang isasagot ko?” Sinabi ng Diyos, “Ako ay si Ako Nga. Sabihin mo sa kanila na si Ako Nga ang nag-utos sa iyo. Ako ang Diyos ng ninuno ninyong sina Abraham, Isaac at Jacob. Ito ang pangalan ko magpakailan man.

{{:en:obs:obs-09-15.jpg?nolink&640x360}}

Pero ayaw ni Moises na pumunta sa hari ng Ehipto. Iniisip kasi niya na hindi siya magaling magsalita. Kaya inutusan din ng Diyos si Aaron, ang kapatid ni Moises, para tulungan siya. Sinabi din ng Diyos sa kanilang dalawa, “Magiging matigas ang ulo ng hari ng Ehipto.”

//A Bible story from: Exodus 1-4//