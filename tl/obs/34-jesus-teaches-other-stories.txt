====== 34. Ang Iba pang mga Kuwento ni Jesus ======

{{:en:obs:obs-34-01.jpg?nolink&640x360}}

Maraming pang kuwento si Jesus tungkol sa Paghahari ng Diyos. Sinabi niya, “Ang Paghahari ng Diyos ay kagaya ng binhi ng mustasa na itinanim sa bukid. Noong binhi pa lang ito, ito ang pinakamaliit na binhi sa lahat.”

{{:en:obs:obs-34-02.jpg?nolink&640x360}}

Pero nang tumubo na ang binhi, ito ang naging pinakamalaki sa lahat ng halaman sa bukid. Nakakagawa ng pugad ang mga ibon sa sanga nito.”

{{:en:obs:obs-34-03.jpg?nolink&640x360}}

May isa pang kuwento si Jesus, “Ang Paghahari ng Diyos ay kagaya ng pampaalsa na inihahalo ng isang babae sa masa ng tinapay. Kapag naihalo na ito sa masa, kinakalatan nito ang buong masa ng tinapay.”

{{:en:obs:obs-34-04.jpg?nolink&640x360}}

“Ang Paghahari ng Diyos ay kagaya din ng isang kayamanang nakabaon sa isang bukid. Nang matagpuan ito ng isang lalaki, ibinaon niya ito ulit. Tuwang-tuwa siya kaya ibinenta niya ang lahat ng ari-arian niya at binili ang bukid na iyon.”

{{:en:obs:obs-34-05.jpg?nolink&640x360}}

“Ang Paghahari ng Diyos ay kagaya din ng isang nagtitinda ng mga perlas. Naghahanap siya ng pinakamagandang perlas na walang katumbas ang halaga. Nang makita niya ang perlas na hinahanap niya, ibinenta niya ang lahat ng pag-aari niya at binili ang perlas na iyon.”

{{:en:obs:obs-34-06.jpg?nolink&640x360}}

Nagkuwento din si Jesus tungkol sa mga tao na umaasa sa mabubuti nilang nagagawa at hinahamak ang ibang tao. “May dalawang lalaking pumunta sa Templo para manalangin. Maniningil ng buwis ang isa; pinuno naman ng relihiyong Judio ang isa.”

{{:en:obs:obs-34-07.jpg?nolink&640x360}}

“Nanalangin ang pinuno ng relihiyon, ‘Salamat po Diyos dahil hindi ako katulad ng ibang tao diyan – mga magnanakaw, mandaraya, nangangalunya o maniningil ng buwis.”

{{:en:obs:obs-34-08.jpg?nolink&640x360}}

“'Dalawang beses akong nag-aayuno sa isang linggo at nagbibigay ako ng ikasampung bahagi ng lahat ng biyayang natatanggap ko.’”

{{:en:obs:obs-34-09.jpg?nolink&640x360}}

“Samantala, nakatayo sa malayo ang maninigil ng buwis. Hindi siya makatingin sa langit. Sa halip, kinakabog niya ang dibdib niya habang nananalangin, ‘Diyos ko, maawa po kayo sa akin dahil makasalanan po ako.’”

{{:en:obs:obs-34-10.jpg?nolink&640x360}}

Pagkatapos, sinabi ni Jesus, “Sinasabi ko sa inyo, pinatawad ng Diyos ang maniningil ng buwis, pero hindi ang pinuno ng relihiyon. Ipapahiya ng Diyos ang mayayabang at paparangalan ng Diyos ang mga nagpapakumbaba.”


//A Bible story from: Matthew 13:31-33, 44-46; Mark 4:30-32; Luke 13:18-21; 18:9-14//