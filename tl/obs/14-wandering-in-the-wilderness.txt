====== 14. Naglakbay ng mga Israelita sa Ilang =======

{{:en:obs:obs-14-01.jpg?nolink&640x360}}

Nang matanggap na ng mga Israelita ang utos ng Diyos, pinangunahan sila ng Diyos sa paglalakbay papunta sa lupaing ipinangako sa kanila ng Diyos. Ang haliging ulap ang nanguna sa kanila.

{{:en:obs:obs-14-02.jpg?nolink&640x360}}

Ipinangako ng Diyos na ibibigay niya kina Abraham, Isaac at Jacob at sa kanilang mga anak ang lupain ng Canaan. Kaya lang, maraming nakatira sa lupaing iyon. Ang tawag sa kanila ay mga taga-Canaan. Hindi naniniwala sa Diyos ang mga taga-Canaan. Ang sinasamba nila ay ang mga diyus-diyusan at ibang mga bagay.

{{:en:obs:obs-14-03.jpg?nolink&640x360}}

Sinabi ng Diyos sa mga Israelita, “Kailangang mawala ang mga taga-Canaan sa lupaing iyon. Huwag kayong makipagkaibigan sa kanila. Huwag din kayong magpapakasal sa kanila. Kailangang sirain ninyo ang kanilang mga rebulto. Sundin ninyo ako at huwag ninyong sasambahin ang mga rebulto nila.

{{:en:obs:obs-14-04.jpg?nolink&640x360}}

Nang malapit na ang mga Israelita sa Canaan, pumili si Moises ng 12 lalaki. Nagmula sila sa 12 tribo ng Israel. Inutusan sila ni Moises na tingnan ang lupain. Titingnan din nila kung malalakas o mahihina ang mga nakatira doon.

{{:en:obs:obs-14-05.jpg?nolink&640x360}}

Apatnapung araw nanatili doon ang mga inutusan ni Moises. Pagbalik nila, sinabi ng sampu, “Maganda ang lupain; malulusog ang mga halaman! Pero matibay ang mga lungsod doon. Higante ang nakatira! Mamamatay lang tayo kapag nilabanan natin sila!”

{{:en:obs:obs-14-06.jpg?nolink&640x360}}

Pero sinabi nina Caleb at Josue, “Totoo na malalaki at malalakas ang mga nakatira doon, pero kaya natin silang talunin. Ang Diyos ang lalaban sa kanila para sa atin.”

{{:en:obs:obs-14-07.jpg?nolink&640x360}}

Nagalit ang mga tao kina Moises at Aaron. Sabi nila, “Bakit ninyo kami dinala dito? Dapat sana ay doon na lang kami sa Ehipto. Mamamatay lang pala kami dito, peti ang mga asawa namin at mga anak.” Gusto na nilang patayin sina Moises at Aaron at pumili ng bagong pinuno para makabalik sila sa Ehipto.

{{:en:obs:obs-14-08.jpg?nolink&640x360}}

Dahil dito, nagalit sa kanila ang Diyos. Sinabi ng Diyos, “Sina Caleb at Josue lang ang makakapasok sa lupaing ipinangako ko sa inyo. Lahat ng may edad na 20 pataas ay maglalakbay sa ilang hanggang sila ay mamatay. Hindi sila makakapasok sa lupaing ipinangako ko sa inyo.

{{:en:obs:obs-14-09.jpg?nolink&640x360}}

Nang marinig ito ng mga tao, nalungkot sila dahil mali ang ginawa nila. Kinuha nila ang mga sandata nila at pumunta sa Canaan para lumaban. Sinabi sa kanila ni Moises, “Huwag! Hindio kayo tutulungan ng Diyos.” Pero hindi sila nakinig kay Moises.

{{:en:obs:obs-14-10.jpg?nolink&640x360}}

Natalo sila, dahil hindi sila tinulungan ng Diyos. Kaya bumalik sila at naglakbay sa ilang sa loob ng apatnapung taon.

{{:en:obs:obs-14-11.jpg?nolink&640x360}}

Ibinigay ng Diyos ang mga kailangan nila sa kanilang paglalakbay. Binigyan sila ng Diyos ng tinapay na mula sa langit. Manna ang itnawag nila sa tinapay. Binigyan din sila ng Diyos ng pugo para makakain sila ng karne. Sa loob ng 40 taon, hindi napunit ang mga damit nila at hindi nasira ang mga panyapak nila.

{{:en:obs:obs-14-12.jpg?nolink&640x360}}

Nagpalabas din ng tubig mula sa bato ang Diyos. Pero sa kabila ng lahat, nagrereklamo pa rin sa Diyos at kay Moises ang mga tao. Pero nanatiling tapat ang Diyos sa mga pangako niya kina Abraham, Isaac, at Jacob.

{{:en:obs:obs-14-13.jpg?nolink&640x360}}

Isang araw, walang mainom ang mga tao. SInabi ng Diyos kay Moises, “Kausapin mo ang bato at may lalabs na tubig mula doon.” Pero hindi sinunod ni Moises ang Diyos. Dalawang beses niyang hinampas ng tungkod ang bato sa halip na kausapin ito. May lumabas na tubig mula sa bato, pero nagalit ang Diyos sa ginawa ni Moises. Sinabi ng Diyos, “Hindi ka makakapasok sa lupaing ipinangako ko.”

{{:en:obs:obs-14-14.jpg?nolink&640x360}}

Pagkalipas ng 40 taon, lahat ng mga taong hindi nagtiwala sa Diyos ay namatay na. Nakarating na rin sila sa malapit sa lupaing ipinangako ng Diyos. Matanda na si Moises kaya pinili niya si Josue para siya ang manguna sa mga tao. Ipinangako ng Diyos na baling araw, may isang propetang katulad ni Moises na mabubuhay sa mundo.

{{:en:obs:obs-14-15.jpg?nolink&640x360}}

Pinaakyat ng Diyos si Moises sa isang mataas na bundok para makita niya ang lupaing ibibigay sa kanila ng Diyos. Natanaw ni Moises ang lupain pero hindi siya nakarating doon. Namatay si Moises sa bundok at nagluksa ang mga tao sa loob ng 30 araw. Pagkalipas ng pagluluksa, si Josue na ang nanguna sa kanila. Naging mabuting pinuno si Josue dahil nagtitiwala at sumusunod siya sa Diyos.


//A Bible story from: Exodus 16-17; Numbers 10-14; 20; 27; Deuteronomy 34//