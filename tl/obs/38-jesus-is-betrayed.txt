====== 38. Pinagtaksilan ni Judas si Jesus ======

{{:en:obs:obs-38-01.jpg?nolink&640x360}}

Halos tatlong taon nang nangangaral si Jesus. Malapit na ang Pista ng Paskwa, Ito ang pista na ipinagdiriwang ng mga Judio kung paano sila iniligtas ng Diyos sa pagiging alipin sa Ehipto ilang daang taon na ang nakakalipas. Alam ni Jesus ang mangyayari sa kanya sa Jerusalem kung saan siya ipapapatay.

{{:en:obs:obs-38-02.jpg?nolink&640x360}}

Ayaw maniwala ang mga pinuno ng relihiyon ng mga Judio na si Jesus ang darating na Tagapagligtas. Sa halip, pinaplano nila kung paano siya mapapatay. May isang alagad si Jesus na siyang nag-iingat ng pera nila – si Judas. Madalas siyang magnakaw sa perang iniingatan niya dahil mahilig siya sa pera. Isang araw, pumunta si Judas sa mga pinuno ng mga Judio at nakipag-isa sa kanila.

{{:en:obs:obs-38-03.jpg?nolink&640x360}}

Binayaran nila si Judas ng tatlumpung salaping pilak. Nangyari ito gaya ng sinabi ng mga propeta. Pumayag si Judas, saka siya umalis na dala ang pera. Humanap siya ng paraan para madakip si Jesus.

{{:en:obs:obs-38-04.jpg?nolink&640x360}}

Kasama ni Jesus ang mga alagad nang ipagdiwang nila ang Pista ng Paskwa. Habang kumakain sila, kinuha ni Jesus ang tinapay at hinati, Sinabi niya, “Kunin ninyo at kainin ang tinapay na ito. Ito ang katawan ko na hinahati ko para sa inyo. Gawin ninyo ito tuwing alalahanin ako.” Ipinahiwatig sa kanila ni Jesus na ang sarili niyang katawan ang isasakripisyo niya para sa kanila.

{{:en:obs:obs-38-05.jpg?nolink&640x360}}

Pagkatapos, kinuha ni Jesus ang alak. Sinabi niya, “Inumin ninyo ito. Ito ang dugo ko na tutulo para patawarin ang mga kasalanan ng tao. Ito ang Bagong Kasunduan ginagawa ko sa inyo. Gawin ninyo ito tuwing alalahanin ako.” Ipinahiwatig sa kanila ni Jesus na ang dugo niya ay tutulo para mapatawad ang mga kasalanan ng mga tao.

{{:en:obs:obs-38-06.jpg?nolink&640x360}}

Pagkatapos, sinabi ni Jesus, “Isa sa inyo ang magtataksil sa akin.” Nagulat ang mga alagad. Hindi nila maisip na may gagawa ng ganoon kay Jesus. Sinabi ni Jesus, “Ang taong bibigyan ko ng tinapay na ito ang magtataksil sa akin.” Pagkatapos, ibinigay niya ang tinapay kay Judas.

{{:en:obs:obs-38-07.jpg?nolink&640x360}}

Nang makain na ni Judas ang tinapay, pumasok sa kanya si Satanas. Umalis siya at nakipagtulungan sa mga pinuno ng relihiyon ng mga Judio para madakip si Jesus. Gabi na noon.

{{:en:obs:obs-38-08.jpg?nolink&640x360}}

Pagkatapos nilang kumain, pumunta si Jesus at ang mga alagad sa Bundok ng mga Olibo. Sinabi ni Jesus, “Iiwanan ninyo ako ngayong gabing ito gaya ng nakasulat sa Salita ng Diyos, ‘Sasaktan ko ang pastol at mangangalat ang mga tupa.”

{{:en:obs:obs-38-09.jpg?nolink&640x360}}

Sumagot si Pedro, “Kahit po iwan kayo ng lahat, hindi ko po kayo iiwan!” Sinabi ni Jesus kay Pedro, “Gusto ni Satanas na kunin kayong lahat, pero nanalangin ako para sa iyo, Pedro, para hindi mawala ang pananampalataya mo. Ganoon pa man, ngayong gabing ito, bago tumilaok ang tandang, tatlong beses mo akong ipagkakaila sa iba.”

{{:en:obs:obs-38-10.jpg?nolink&640x360}}

Pero pinagpilitan pa din ni Pedro, “Kahit po mamatay ako, hindi ko po kayo ipagkakaila!” Ganoon din ang sinabi ng iba pang mga alagad.

{{:en:obs:obs-38-11.jpg?nolink&640x360}}

Tumuloy sila sa isang Halamanan na tinatawag na Getsemani. Sinabi ni Jesus sa kanila, “Manalangin kayo para hindi kayo magkasala.” Pagkatapos, saka siya lumayo para manalangin.

{{:en:obs:obs-38-12.jpg?nolink&640x360}}

Tatlong beses na nanalangin si Jesus, “Ama, kung pwede po sana na hindi ko na maranasan ang paghihirap na ito. Pero kung wala nang ibang paraan para patawarin ninyo ang mga tao, susundin ko po ang gusto ninyo.” Masyadong nahihirapan ang kalooban ni Jesus kaya pumapatak ang pawis niya na parang patak ng dugo. Nagpadala ang Diyos ng anghel para palakasin siya.

{{:en:obs:obs-38-13.jpg?nolink&640x360}}

Tuwing matatapos manalangin si Jesus, bumabalik siya sa mga alagad at nakikita niyang natutulog lang ang mga ito. Sa ikatlong pagbalik niya, sinabi ni Jesus, “Gumising na kayo! Narito na ang nagtaksil sa akin.”

{{:en:obs:obs-38-14.jpg?nolink&640x360}}

Kasama ni Judas na dumating ang mga pinuno ng mga Judio, mga sundalo at maraming tao na may dalang tabak at pamalo. Lumapit si Judas kay Jesus at sinabi, “Magandang gabi po, Guro” sabay halik kay Jesus. Ito ang palatandaan para alam ng mga kasama niya kung sino ang dadakipin. Sinabi ni Jesus sa kanya, “Judas, halik ba ang gagamitin mo para pagtaksilan ako?”

{{:en:obs:obs-38-15.jpg?nolink&640x360}}

Nang dinakip na ng mga sundalo si Jesus, kinuha ni Pedro ang tabak niya at tinaga ang alipin ng punong pari. Natamaan niya ang tenga ng alipin. Sinabi ni Jesus, “Bitawan mo ang tabak na iyan! Hindi mo ba alam na pwede akong humingi sa aking Ama ng isang hukbo ng mga anghel para ipagtanggol ako? Pero kailangan kong sundin ang Ama ko.” Pagkatapos ay pinagaling ni Jesus ang tenga ng alipin. Nagtakbuhan ang mga alagad at iniwan nilang lahat si Jesus.


//A Bible story from: Matthew 26:14-56; Mark 14:10-50; Luke 22:1-53; John 18:1-11//