====== 27. Ang Kuwento tungkol sa Mabuting Kapwa-Tao (Samaritano) ======

{{:en:obs:obs-27-01.jpg?nolink&640x360}}

Isang araw, may isang abugado na nagtanong dahil gusto niyang subukin si Jesus. Sinabi niya, “Guro, paano po ako magkakaroon ng buhay na walang hanggan?” Sumagot si Jesus, “Ano ba ang nakasulat sa Kautusan ng Diyos?”

{{:en:obs:obs-27-02.jpg?nolink&640x360}}

Sumagot ang abugado, “Ibigin mo ang Diyos nang buong puso, kaluluwa, lakas at isip. At ibigin mo ang kapwa mo kung paano mo iniibig ang sarili mo.” Sinabi sa kanya ni Jesus, “Tama! Gawin mo iyon ay mabubuhay ka.”

{{:en:obs:obs-27-03.jpg?nolink&640x360}}

Pero dahil gusto ng abugado na ipakitang magaling siya, nagtanong ulit siya, “Sino po ba ang kapwa ko?”

{{:en:obs:obs-27-04.jpg?nolink&640x360}}

Isang kuwento ang isinagot sa kanya ni Jesus. “May isang lalaking naglalakbay sa isang daan mula sa Jerusalem papuntang Jerico.”

{{:en:obs:obs-27-05.jpg?nolink&640x360}}

Habang naglalakbay siya, hinarang siya ng isang grupo ng mga magnanakaw. Kinuha nila ang lahat ng pag-aari ng lalaki. Binugbog pa nila ang lalaki at saka lang iniwan noong halos patay na ito. Saka sila umalis.

{{:en:obs:obs-27-06.jpg?nolink&640x360}}

“Di nagtagal, may isang paring Judio na naglalakad din sa daang iyon. Nang makita niya ang lalaking ninakawan at binugbog, sa kabilang gilid siya dumaan. Hindi niya pinansin ang lalaki. Tuloy-tuloy lang siyang naglakad.

{{:en:obs:obs-27-07.jpg?nolink&640x360}}

“Pagkatapos, may isa namang Levita na dumaan. (Ang mga Levita ay isang angkan ng mga Judio na tumutulong sa mga pari sa paglilingkod sa Templo). Umiwas din ang Levita at hindi rin niya pinansin ang lalaking ninakawan at binugbog.

{{:en:obs:obs-27-08.jpg?nolink&640x360}}

“Pagkatapos, isang Samaritano naman ang dumaan. (Ang mga Samaritano ay angkan ng mga Judio na nakapag-asawa ng taga-ibang bansa. Magkaaway ang mga Judio at mga Samaritano). Nang makita ng Samaritano ang lalaki, naawa siya dito. Ginamot niya ang mga sugat nito at tinalian.

{{:en:obs:obs-27-09.jpg?nolink&640x360}}

“Isinakay niya sa sarili niyang asno ang lalaki at dinala sa isang bahay panuluyan para doon alagaan.

{{:en:obs:obs-27-10.jpg?nolink&640x360}}

“Kinabukasan, kailangang magpatuloy sa paglalakay ang Samaritano. Kaya binigyan niya ng pera ang may-ari ng bahay panuluyan. Sinabi niya, ‘Alagaan mo siya, at kung magkano ang magagastos mo, babalik ako at babayaran kita.’”

{{:en:obs:obs-27-11.jpg?nolink&640x360}}

Saka tinanong ni Jesus ang abugado, “Sino sa tatlo ang sa palagay mo ay naging tunay na kapwa sa taong ninakawan at binugbog?” Sumagot ang abugado, “Yung naawa sa lalaki.” Sinabi ni Jesus sa kanya, “Umuwi ka at gayahin mo siya.”


//A Bible story from: Luke 10:25-37//