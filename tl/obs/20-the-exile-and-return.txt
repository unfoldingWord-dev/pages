====== 20. Nabihag at Nakabalik ======

{{:en:obs:obs-20-01.jpg?nolink&640x360}}

Parehong nagkasala sa Diyos ang Kaharian ng Israel at ang Kaharian ng Juda. Hindi sila tumupad sa kanilang kasunduan ng Diyos sa Bundok ng Sinai. Kahit na nagpapadala ng mga propeta ang Diyos, hindi pa din sila sumusunod.

{{:en:obs:obs-20-02.jpg?nolink&640x360}}

Kaya parehong pinarusahan ng Diyos ang dalawang kahariang ito. Natalo ng Asiria ang Israel. Malupit ang mga taga-Asiria. Marami silang pinatay na mga taga-Israel. Kinuha nila ang mga kayamanan ng mga tao at sinunog nila ang buong kaharian.

{{:en:obs:obs-20-03.jpg?nolink&640x360}}

Dinala ng mga taga-Asiria ang mga pinuno, mayayaman, at mga taong mahuhusay gumawa sa bansa nila. Ang naiwan lang sa Kaharian ng Israel ay ang mga mahihirap.

{{:en:obs:obs-20-04.jpg?nolink&640x360}}

Ang Asiria ay nagpadala ng mga taga-ibang bansa sa Israel para doon na sila tumira. Itinayo ulit nila ang nasunog na kaharian. Nakapag-asawa pa ng mga Israelita ang iba sa kanila. Samaritano ang tawag sa mga naging anak nila.

{{:en:obs:obs-20-05.jpg?nolink&640x360}}

Nakita ng mga taga-Juda ang ginawa ng Diyos sa mga taga-Israel. Nakita nila kung paano sila pinarusahan ng Diyos dahil hindi sila naniwala sa Diyos at hindi sila sumunod. Pero patuloy pa rin sila sa pagsamba sa mga rebulto ng mga taga-Canaan. Pinagsabihan sila ng mga propeta pero hindi pa rin sila nakinig.

{{:en:obs:obs-20-06.jpg?nolink&640x360}}

Halos 100 taon ang nakalipas mula nang masakop ng mga taga-Asiria ang Israel, sinakop naman ni Haring Nabucodonosor ang Juda. Siya ang hari ng Babilonia. Makapangyarihan ang kaharian niya. Para hindi sakuping tuluyan ang Juda, nangako ang hari na magbabayad na lamang siya ng buwis sa Babilonia taun-taon.

{{:en:obs:obs-20-07.jpg?nolink&640x360}}

Pero hindi nagtagal, nilabanan ng mga taga-Juda ang mga taga-Babilonia. Gumanti ang mga taga-Babilonia. Sinakop nila ang lungsod ng Jerusalem, sinira nila ang templo, at kinuha nila ang mga kayamanan nito.

{{:en:obs:obs-20-08.jpg?nolink&640x360}}

Para parusahan ang hari ng Juda, inutusan ni Haring Nabucodonosor ang mga kawal niya para patayin sa harap mismo ng hari ang mga anak niya. Pagkatapos, ikinulong niya ang hari hanggang doon na ito namatay.

{{:en:obs:obs-20-09.jpg?nolink&640x360}}

Binihag ni Haring Nabucodonosor ang lahat ng taga-Juda maliban sa mahihirap na taong nagtatanim sa bukid. Pagkabihag ang tawag sa nangyari sa mga taga-Juda.

{{:en:obs:obs-20-10.jpg?nolink&640x360}}

Kahit na ang Pagkabihag ay parusa ng Diyos sa kasalanan nila, hindi pa rin kinakalimutan ng Diyos ang pangako niya sa mga taga-Juda. Iniingatan pa din niya ang mga tao at nagsasalita pa din siya sa pamamagitan ng mga propeta. Ipinangako niya na pagkalipas ng 70 taon, makakabalik na sila sa Canaan.

{{:en:obs:obs-20-11.jpg?nolink&640x360}}

Pagkalipas ng halos pitumpung taon, natalo ng hari ng Persia na si Ciro ang Babilonia. Matatapang ang mga taga-Persia pero maawain sila sa kapwa. Dito na rin sinimulang tawagin ang mga Israelita na mga Judio. Marami na sa kanila doon na sa Babilonia ipinanganak pero konti na lang sa kanila ang nakakaalam ng nangyari sa Babilonia noong panahon ng Pagkabihag.

{{:en:obs:obs-20-12.jpg?nolink&640x360}}

Nang si Ciro na ang hari, sinabi niya na ang mga Judiong gustong bumalik sa Juda ay pwede nang bumalik. Binigyan pa niya ng pera ang mga Israelita para maipatayo ulit ang Templo. Pagkalipas ng halos 70 taon, bumalik ang ilang mga Judio sa Jerusalem.

{{:en:obs:obs-20-13.jpg?nolink&640x360}}

Pagdating nila sa Jerusalem, itinayo agad nila ang Templo at ang pader ng lungsod. Kahit na sila ay nasasakop ng ibang bansa, nakatira pa rin sila sa Canaan at nakakasamba pa din sa tunay na Diyos.

//A Bible story from: 2 Kings 17; 24-25; 2 Chronicles 36; Ezra 1-10; Nehemiah 1-13//