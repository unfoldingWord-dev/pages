====== Ang Simula ng Iglesya ======

{{:en:obs:obs-43-01.jpg?nolink&640x360}}

Nang makabalik na si Jesus sa langit, nanatili muna sa Jerusalem ang mga alagad. Ito kasi ang sinabi sa kanila ni Jesus. Nagsasama-sama silang palagi at nananalangin.

{{:en:obs:obs-43-02.jpg?nolink&640x360}}

Pagkalipas ng limapung araw simula nang muling mabuhay si Jesus, sumapit ang pista ng mga Judio na tinatawag na Pentecostes. Ito ay isang pista ng pasasalamat. Lahat ng mga Judio sa buong mundo ay pumupunta sa Jerusalem para sama-samang magdiwang ng pista.

{{:en:obs:obs-43-03.jpg?nolink&640x360}}

Isang araw na magkakasama ang mga alagad ni Jesus, bigla silang may narinig na parang tunog ng malakas na hangin. Napuno ng ingay ang buong bahay na pinatitipunan nila. Biglang may lumitaw na parang maliliit na apoy sa ulunan ng bawat isang alagad. Pagkatapos, napuspos sila ng Banal na Espiritu. Bigla silang nagsalita na ibang wika ang ginagamit nila.

{{:en:obs:obs-43-04.jpg?nolink&640x360}}

Nang marinig ng mga naroroon sa Jerusalem na nagsasalita sa ibang wika, nagkatipon ang maraming mga tao. Gusto nilang malaman kung ano ang nangyayari. Laking gulat nila nang marinig nila ang mga alagad na nagsasalita sa mga wikang ginagamit nila. Narinig nilang sinasabi ng mga alagad kung ano ang magagandang bagay na ginawa ng Diyos.

{{:en:obs:obs-43-05.jpg?nolink&640x360}}

May ilan doon na nagsabi, “Lasing lang ang mga taong iyan!” Pero tumayo si Pedro at nagsalita, “Makinig kayo sa akin! Hindi lasing ang mga taong ito. Sa halip, natupad ngayon ang sinabi ni Propeta Joel, ‘Sa huling mga araw, ibubuhos ko ang aking Espiritu.’”

{{:en:obs:obs-43-06.jpg?nolink&640x360}}

“Mga kababayan, si Jesus ay gumawa ng maraming mga himala dahil sa kapangyarihanh ng Diyos. Alam kong nakita ninyo at alam ninyo iyon. Ipinapako pa nga ninyo siya sa krus!”

{{:en:obs:obs-43-07.jpg?nolink&640x360}}

“Pero binuhay ulit siya ng Diyos. Kaya natupad sa kanya ang sinasabi sa Kasulatan, ‘Hindi mo pababayaang mabulok sa libingan ang Hinirang mo.’ Muling binuhay ng Diyos si Jesus. Kami mismo ang nakakita nito.”

{{:en:obs:obs-43-08.jpg?nolink&640x360}}

“Si Jesus ay nakaupo na ngayon sa kanan ng Diyos Ama. Ipinadala ng Ama ang ipinangako niya – ang Banal na Espiritu. Ang nakikita at naririnig ninyo ngayon ay katibayan na natupad na ang pangakong ito ng Diyos.”

{{:en:obs:obs-43-09.jpg?nolink&640x360}}

“Dapat ninyong maunawaan na si Jesus, na ipinako ninyo sa krus ay siyang Panginoon at Tagapagligtas!”

{{:en:obs:obs-43-10.jpg?nolink&640x360}}

Nagtanong kay Pedro ang mga taong nakarinig sa kanya, “Mga kapatid, ano ang dapat naming gawin?”

{{:en:obs:obs-43-11.jpg?nolink&640x360}}

Sumagot si Pedro, “Magsisi kayo at magpabautismo sa pangalan ni Jesucristo para patawarin ang mga kasalanan ninyo. Saka ninyo matatanggap ang Banal na Espiritu.”

{{:en:obs:obs-43-12.jpg?nolink&640x360}}

Halos 3,000 tao ang naniwala sa sinabi ni Pedro. Nagpabawtismo sila at mapabilang sila sa mga tagasunod ng Diyos. Sila ang nagpasimula ng iglesya. Di nagtagal, sila ay tinawag na mga Cristiano.

{{:en:obs:obs-43-13.jpg?nolink&640x360}}

Palaging nagsasama-sama ang mga Cristiano. Tinuturuan sila ng mga alagad. Sama-sama silang kumakain at nananalangin. Hindi nila ipinagdaramot ang mga pag-aari nila. Sa halip ibinabahagi nila ito sa mga kasamahan nila. Sumasamba silang palagi sa Dios. Kaya kahit ang hindi naniniwala sa Diyos ay humahanga sa kanila. Kaya naman araw-araw, parami nang parami ang nagiging Cristiano.


//A Bible story from: Acts 2//