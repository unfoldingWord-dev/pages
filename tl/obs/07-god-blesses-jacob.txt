====== 7. Pinapala ng Diyos si Jacob ======

{{:en:obs:obs-07-01.jpg?nolink&640x360}}

Habang lumalaki ang mga anak nina Isaac at Rebecca, naging paborito ni Rebecca si Jacob. Naging paborito naman ni Isaac si Esau. Mas gusto ni Jacob ang mga gawaing-bahay. Mahilig namang mangaso si Esau.

{{:en:obs:obs-07-02.jpg?nolink&640x360}}

Isang araw, gutom na gutom si Esau nang umuwi siya mula sa pangangaso. Kaya sinabi niya kayJacob, “Bigyan mo naman ako ng pagkaing niluluto mo.” Sumagot si Jacob, “Ibigay mo muna sa akin ang pagiging panganay mo.” Pumayag si Esau, kaya binigyan naman siya ni Jacob ng pagkain.

{{:en:obs:obs-07-03.jpg?nolink&640x360}}

Nang matanda na si Isaac, gusto niyang pagpalain si Esau dahil ito ang panganay. Pero bago niya iyon magawa, nilinlang siya nina Rebecca at Jacob. Nagkunwari si Jacob na siya si Esau. Dahil matanda na si Isaac, hindi na niya nakikita ang kausap niya. Isinuot ni Jacob ang damit ni Esau at naglagay siya ng balat ng kambing sa leeg at mga braso niya.

{{:en:obs:obs-07-04.jpg?nolink&640x360}}

Paglapit ni Jacob kay Isaac, sinabi niya, “Ako po si Esau. Pumunta po ako dito para ako po ay pagpalain ninyo.” Akala ni Isaac ay si Esau nga ang kausap niya. Nahawakan kasi niya ang balahibo ng kambing sa braso ni Jacob. Naamoy din niya ang damit ni Esau na suot ni Jacob. Kaya pinagpala ni Isaac si Jacob.

{{:en:obs:obs-07-05.jpg?nolink&640x360}}

Galit na galit si Esau sa ginawa ni Jacob. Sabi niya, “Kinuha na nga niya sa akin ang pagiging panganay, ngayon kinuha pa din niya ang pagpapalang para sa akin!” Binalak ni Esau na patayin si Jacob oras na mamatay ang kanilang ama.

{{:en:obs:obs-07-06.jpg?nolink&640x360}}

Pero nalaman ni Rebecca ang plano ni Esau. Kaya pinapunta nina Isaac at Rebecca si Jacob sa bahay ng mga kamag-anak nila.

{{:en:obs:obs-07-07.jpg?nolink&640x360}}

Habang nakatira doon si Isaac, nakapag-asawa siya at nagkaroon ng labindalawang anak na lalaki at isang anak na babae. Naging masagana ang buhay ni Jacob.

{{:en:obs:obs-07-08.jpg?nolink&640x360}}

Pagkalipas ng dalawampung taon, binalak ni Jacob na bumalik na sa Canaan. Isasama niya ang kanyang pamilya, mga alipin at mga alagang hayop.

{{:en:obs:obs-07-09.jpg?nolink&640x360}}

Pero natatakot si Jacob dahil alam niyang gusto siyang patayin ni Esau. Kaya nagregalo siya ng mga hayop kay Esau. Sinabi ng mga inutusan ni Jacob, “Galing po kay Jacob na iyong alipin ang mga hayop na ito. Malapit na po ninyo siyang makita.”

{{:en:obs:obs-07-10.jpg?nolink&640x360}}

Mabuti na lang at napatawad na ni Esau si Jacob, kaya masayang masaya sila nang magkita ulit. Naging payapa na ang buhay ni Jacob sa Canaan. Nang mamatay si Isaac, siya ang naglibing sa kanyang ama. At ang pangako ng Diyos kina Abraham at Isaac ay ibinigay naman ng Diyos kay Jacob.

//A Bible story from: Genesis 25:27-33:20//