====== 24. Binawtismuhan ni Juan si Jesus ======

{{:en:obs:obs-24-01.jpg?nolink&640x360}}

Nang lumaki na si Juan, naging propeta siya. Doon siya sa gubat nakatira. Pulot at balang ang kinakain niya. Gawa sa balat ng kamelyo ang damit niya.

{{:en:obs:obs-24-02.jpg?nolink&640x360}}

Maraming tao ang pumupunta kay Juan para makinig sa sinasabi niya. Palagi niyang sinasabi, “Magsisi na kayo, dahil malapit nang maghari ang Diyos!”

{{:en:obs:obs-24-03.jpg?nolink&640x360}}

May ilang mga taong nagsisi at nagpabawtismo nang makapakinig sila kay Juan. Pero maraming mga pinuno ng relihiyon nila na pumupunta pero hindi naman nagsisisi at nagpapabawtismo.

{{:en:obs:obs-24-04.jpg?nolink&640x360}}

Kaya sinasabi sa kanila ni Juan, “Para kayong mga ahas! Magsisi na kayo at baguhin nyo na ang mga ugali ninyo. Puputulin ng Diyos ang lahat ng puno na hindi nagbubunga at susunugin.

{{:en:obs:obs-24-05.jpg?nolink&640x360}}

Tinanong ng ilang Judio si Juan, “Ikaw baa ng Tagapagligtas na darating?” Sumagot si Juan, “Hindi ako ang Tagapagligtas, pero parating na siya kasunod ko. Mas dakila siya kaysa sa akin. Ni hindi ako karapat-dapat na magkalag ng tali ng sandalyas niya.”

{{:en:obs:obs-24-06.jpg?nolink&640x360}}

Kinabukasan, pinuntahan ni Jesus si Juan para magpabawtismo. Nang makita ni Juan si Jesus, sinabi niya, “Tingnan ninyo. Narito ang Tupa ng Diyos na siyang mag-aalis ng kasalanan ng lahat ng tao.”

{{:en:obs:obs-24-07.jpg?nolink&640x360}}

Sinabi ni Juan kay Jesus, “Hindi ako karapat-dapat magbawtismo sa iyo. Ikaw ang dapat na magbawtismo sa akin.” Pero sumagot si Jesus, “Kailangan mo akong bawtismuhan dahil ito ang dapat nating dawin.” Kaya binawtismuhan siya ni Juan, hindi dahil may kasalanan si Jesus, dahil hindi siya nagkasala kahit kalian.

{{:en:obs:obs-24-08.jpg?nolink&640x360}}

Nang umahon si Jesus mula sa tubig, bumababa sa kanya ang Espiritu ng Diyos na parang isang kalapati. Kasabay nito, may biglang nagsalita mula sa langit, “Ikaw ang minamahal kong Anak. Lubos akong natutuwa sa iyo.”

{{:en:obs:obs-24-09.jpg?nolink&640x360}}

Bago pa ito mangyari, sinabi na ng Diyos kay Juan, “Bababa ang Banal na Espiritu sa isa sa mga babawtismuhan mo. Siya ang Anak ng Diyos.” Iisa lamang ang Diyos, pero mayroon siyang tatlong persona, ang Ama, ang Anak at ang Banal na Espiritu.


//A Bible story from: Matthew 3; Mark 1:9-11; Luke 3:1-23//