====== 3. Ang Napakalaking Baha ======

{{:en:obs:obs-03-01.jpg?nolink&640x360}}

Makalipas ang mahabang panahon, habang dumarami ang mga tao sa daigdig, lalo naman silang nagiging masama. Naging napakasama nila, kaya nagpasya na ang Diyos na sirain ang buong mundo sa pamamagitan ng isang malaking baha.

{{:en:obs:obs-03-02.jpg?nolink&640x360}}

Pero may isang lalaki na natutuwa ang Diyos sa kanya. Siya ay si Noe, isang lalaking masunurin sa Diyos. Ipinagtapat ng Diyos kay Noe ang plano niyang tungkol sa malaking baha. Saka niya inutusan si Noe na gumawa ng isang malaking barko.

{{:en:obs:obs-03-03.jpg?nolink&640x360}}

Sinabi ng Diyos kay Noe na ang sukat ng gagawin niyang barko ay 140 metro ang haba, 23 metro ang lapad, at 13 at kalahating metro ang taas. Yari sa kahoy ang barkong gagawin niya. Ito ay gagawan niya ng tatlong palapag, maraming kwarto, isang bintana at bubong. Maliligtas ang pamilya ni Noe at ang lahat ng uri ng hayop sa pamamagitan ng malaking barkong ito.

{{:en:obs:obs-03-04.jpg?nolink&640x360}}

Ginawa nga ni Noe ang iniuutos sa kanya ng Diyos. Tinulungan siya ng tatlo niyang anak na lalaki para masunod ang ipinapagawa ng Diyos sa kanya. Dahil napakalaki ng barko, ilang taon din ang lumipas bago ito natapos. Habang ginagawa nila ang barko, sinabi ni Noe sa mga tao na may darating na malaking baha. Sinabi din niya na kailangan nilang lumapit ulit sa Diyos. Pero hindi naniwala sa kanya ang mga tao.

{{:en:obs:obs-03-05.jpg?nolink&640x360}}

Inutusan din ng Diyos sina Noe na mag-ipon ng maraming pagkain para sa kanila at para sa mga hayop. Nang handa na ang lahat, sinabi ng Diyos kay Noe, “Pumasok na kayo ng pamilya mo sa barko.” Ganoon nga ang ginawa nila. Walo lang sila na pumasok sa barko.

{{:en:obs:obs-03-06.jpg?nolink&640x360}}

Pinapunta ng Diyos sa barko ni Noe ang lahat ng klase ng mga hayop at ibon. Lalaki at babae ang pinapunta niya. Nagpadala din siya ng pitong lalaki at pitong babaeng hayop na maaaring ihandog sa Diyos Pitong lalaki at pitong babaeng ibon din ang pinapasok nila sa barko. Nang makapasok na ang lahat, isinara ng Diyos ang pinto ng barko.

{{:en:obs:obs-03-07.jpg?nolink&640x360}}

Pagkalipas ng anim na araw, nagsimula nang umulan. Hindi huminto ang ulan sa loob ng apatnapung araw at apatnapung gabi. Pati ang mga tubig mula sa lupa ay umapaw din sa daigdig. Natakpan ng tubig ang buong daigdig. Lumubog din sa baha kahit ang matataas na mga bundok.

{{:en:obs:obs-03-08.jpg?nolink&640x360}}

Namatay ang lahat ng nabubuhay sa lupa. Ang natira lang na buhay ay ang mga hayop na nasa loob ng barko ni Noe. Palutang lutang sa baha ang barko ni Noe. Ang lahat ng nakasakay doon ay naligtas sa malaking baha.

{{:en:obs:obs-03-09.jpg?nolink&640x360}}

Nang huminto na ang ulan, tumagal pa ng limang buwan bago tuluyang bumaba ang tubig ng baha. Hanggang isang araw, sumadsad ang barko ni Noe sa isang mataas na bundok. Pero mataas pa din ang tubig sa ibang lugar sa daigdig. Tatlong buwan pa ulit ang lumipas bago pa makita nina Noe ang tuktok ng mga bundok.

{{:en:obs:obs-03-10.jpg?nolink&640x360}}

Pagkalipas pa ulit ng apatnapung araw, nagpalipad ng isang uwak si Noe para tingnan kung wala na ang baha. Pabalik-balik na lumipad ang uwak pero wala itong makitang tuyong lupa.

{{:en:obs:obs-03-11.jpg?nolink&640x360}}

Di nagtagal, nagpalipad naman si Noe ng isang kalapati. Bumalik din ito kay Noe dahil wala pa ding tuyong lupa. Makalipas ang pitong araw, pinalipad ulit ni Noe sa labas ang kalapati. Maya-maya, bumalik ito na may dalang isang sariwang sanga. Natuwa si Noe dahil lumiliit na ang tubig ng baha at tumutubo na ulit ang mga halaman.

{{:en:obs:obs-03-12.jpg?nolink&640x360}}

Naghintay pa ulit si Noe ng isang linggo bago pinalipad ulit ang kalapati. Hindi na bumalik ang kalapati. Naisip ni Noe na nakahanap na ito ng madadapuan. Ibig sabihin, malapit nang mawala ang baha!

{{:en:obs:obs-03-13.jpg?nolink&640x360}}

Pagkalipas ng dalawang buwan, sinabi ng Diyos kay Noe, “Pwede na ka nang lumabas ng barko. Palabasin mo na din ang pamilya mo at ang lahat ng mga hayop. Punuin ninyo ng mga tao at mga hayop ang buong daigdig.” Lumabas na nga ng barko si Noe at ang kanyang pamilya.

{{:en:obs:obs-03-14.jpg?nolink&640x360}}

Paglabas nina Noe sa barko, gumawa siya ng isang altar. Naghandog siya ng lahat ng uri ng mga hayop na pwedeng ihandog sa Diyos. Natuwa ang Diyos sa mga inihandog ni Noe kaya pinapagpala niya si Noe at ang pamilya nito.

{{:en:obs:obs-03-15.jpg?nolink&640x360}}

Sinabi ng Diyos kay Noe, “Pangako, hindi ko na ulit susumpain ang lupa dahil sa ginagawa ng mga tao. Hindi ko na din sisirain ang daigdig sa pamamagitan ng baha kahit pa makasalanan ang mga tao.”

{{:en:obs:obs-03-16.jpg?nolink&640x360}}

Pagkatapos ay gumawa ang Diyos ng isang bahaghari bilang palatandaan ng pangako niya. Kaya tuwing may lilitaw na bahaghari, naaalala ng Diyos at ng mga tao ang kanyang pangako.

//A Bible story from: Genesis 6-8//