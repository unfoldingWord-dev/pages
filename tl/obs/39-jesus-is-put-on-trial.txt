====== 39. Nilitis si Jesus ======

{{:en:obs:obs-39-01.jpg?nolink&640x360}}

Hatinggabi na noon. Dinala ng mga sundalo si Jesus sa bahay ng punong-pari para tanungin. Sumsunod sa kanya si Pedro pero nasa malayo ito. Nang naroon na sa bahay ng punong-pari si Jesus, naiwan si Pedro sa labas. Pumunta siya sa may apoy para magpainit.

{{:en:obs:obs-39-02.jpg?nolink&640x360}}

Sa loob ng bahay, nilitis ng mga pinunong Judio si Jesus. May kasama silang mga sinungaling na saksi. Pero hindi naman magkakapareho ang sinasabi ng mga saksi nila, kaya hindi nila mapatunayan na may kasalanan nga si Jesus. Hindi naman kumikibo si Jesus.

{{:en:obs:obs-39-03.jpg?nolink&640x360}}

Sa huli, tinanong na ng punong-pari si Jesus, “Sabihin mo nga sa amin, ikaw ba ang Tagapagligtas na darating, ang Anak ng buhay na Diyos?”

{{:en:obs:obs-39-04.jpg?nolink&640x360}}

Sumagot si Jesus, “Ako nga, at makikita mo akong nakaupo sa kanan ng Diyos at dumarating na may kapangyarihan mula sa langit.” Sinira ng punong-pari ang damit niya dahil sa matinding galit. Sumigaw siya, “Hindi na natin kailangan ng saksi. Narinig ninyong sinabi niya na siya ang Anak ng Diyos. Ano ang ihahatol ninyo sa kanya?”

{{:en:obs:obs-39-05.jpg?nolink&640x360}}

Nagkaisa ang mga pinuno ng Judio, “Dapat siyang mamatay!” Piniringan nila si Jesus dinuraan, sinuntok at nilait.

{{:en:obs:obs-39-06.jpg?nolink&640x360}}

Samantala, sa labas ng bahay, nakita si Pedro ng isang batang babae. Sinabi ng bata, “Kasama ka rin ni Jesus!” Ipinagkaila ni Pedro si Jesus. Maya-maya, may isa pang batang babae na nagsabi, “Kasama ka nga ni Jesus!” pero itinanggi iyon ni Pedro. Sa huli, pati ang ibang naroon ay nagsabi, “Kasama ka nga ni Jesus dahil pareho kayong taga-Galilea.”

{{:en:obs:obs-39-07.jpg?nolink&640x360}}

Sumumpa si Pedro, “Parusahan ako ng Diyos kung kilala ko ang lalaking iyon!” Biglang tumilaok ang tandang. Sabay namang napatingin si Jesus kay Pedro.

{{:en:obs:obs-39-08.jpg?nolink&640x360}}

Umalis si Pedro na umiiyak at malungkot na malungkot. Samantala, nakia ni Judas na nagtaksil kay Jesus na mapaparusahan ito. Nalungkot siya at saka umalis. Pumunta siya sa isang bukid at doon nagpakamatay.

{{:en:obs:obs-39-09.jpg?nolink&640x360}}

Kinabukasan, maaga pa ay dinala na ng mga pinuno ng Judio si Jesus sa Godernador ng Roma na si Pilato. Gusto nilang mahatulan ng kamatayan si Jesus. Tinanong ni PIlato si Jesus, “Ikaw ba ang Hari ng mga Judio?”

{{:en:obs:obs-39-10.jpg?nolink&640x360}}

Sumagot si Jesus, “Ikaw na ang nagsabi, pero hindi dito sa lupa ang kaharian ko. Dahil kung dito iyon sa lupa, kanina pa sana ako ipinagtanggol ng mga tagasunod ko. Nagpunta ako dito sa lupa para sabihin sa mga tao ang katotohanan tungkol sa Diyos. Nakikinig sa akin ang lahat ng taong nagmamahal sa katotohanan.” Sinabi ni Pilato, “Ano ba ang katotohanan?”

{{:en:obs:obs-39-11.jpg?nolink&640x360}}

Pagkatapos nilang mag-usap ni Jesus, kinausap ni Pilato ang mga tao. Sinabi niya, “Walang kasalanan ang taong ito.” Pero nagsigawan ang mga pinuno ng mga Judio at ang mga tao, “Ipako siya sa krus!” Sinabi ulit ni Pilato, “Wala nga siyang kasalanan!” Pero lalo nilang nilakasan ang sigawan. Sinabi ulit ni Pilato, “Wala siyang kasalanan!”

{{:en:obs:obs-39-12.jpg?nolink&640x360}}

Pero natatakot si Pilato na baka magkagulo sa Jerusalem kaya ibinigay niya si Jesus sa mga tao para ipako ito sa krus. Hinagupit ng mga sundalo si Jesus. Sinuotan nila si Jesus ng mamahaling balabal. Nilagyan din nila si Jesus ng karonang gawa sa tinik. Nilait-lait din nila si Jesus, “Tingnan ninyo ang Hari ng mga Judio!”


//A Bible story from: Matthew 26:57-27:26; Mark 14:53-15:15; Luke 22:54-23:25; John 18:12-19:16//