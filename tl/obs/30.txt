====== 30. Pinakain ni Jesus ang Limang Libong Lalaki ======

{{:en:obs:obs-30-01.jpg?nolink&640x360}}

Isinugo ni Jesus ang mga alagad niya para mangaral at magturo sa mga tao. Pagbalik nila, ikinuwneto nila kay Jesus ang mga itinuro at ginawa nila. Pagkatapos, niyaya sila ni Jesus na magpahinga sa malayong lugar. Sumakay sila sa bangka.

{{:en:obs:obs-30-02.jpg?nolink&640x360}}

Pero nakita ng maraming tao ang pag-alis nila. Tumakbo sila sa pampang ng lawa at nauna pang nakarating kay Jesus sa pupuntahan nila. Kaya pagdating nila sa lugar, sinalubong sila ng napakaraming tao.

{{:en:obs:obs-30-03.jpg?nolink&640x360}}

Mahigit limang libo ang mga lalaking naroon. Hindi pa kasama sa bilang ang mga babae at mga bata. Naawa sa kanila si Jesus dahil para silang mga tupa na walang tagapag-alaga. Kaya tinuruan ni Jesus ang mga tao at pinagaling niya ang mga maysakit.

{{:en:obs:obs-30-04.jpg?nolink&640x360}}

Nang malapit nang dumilim, sinabi ng mga alagad kay Jesus, “Gumagabi na po at malayo tayo sa bayan. Pauwiin na po natin ang mga tao para po sila makakain.”

{{:en:obs:obs-30-05.jpg?nolink&640x360}}

Pero sinabi sa kanila ni Jesus, “Kayo ang magpakain sa kanila!” Sumagot ang mga alagad, “Paano po naming gagawin iyon? Limang tinapay at dalawang isda lang po ang pagkain natin dito.”

{{:en:obs:obs-30-06.jpg?nolink&640x360}}

Tinawag ni Jesus ang mga tao at inutusan niya ang mga alagad na paupuin sila sa damuhan. Limampung tao bawat grupo.

{{:en:obs:obs-30-07.jpg?nolink&640x360}}

Pagkatapos, kinuha ni Jesus ang limang tinapay at ang dalawang isda. Tumingala siya at pinagpala ang mga pagkain.

{{:en:obs:obs-30-08.jpg?nolink&640x360}}

Hinati-hati ni Jesus ang mga tinapay at ang mga isda. Ibinigay niya ang pira-pirasong pagkain sa mga alagad para ibigay sa mga tao. Lahat ng tao ay kumain at nabusog, pero hindi naubos ang mga pagkain!

{{:en:obs:obs-30-09.jpg?nolink&640x360}}

Tinipon ng mga alagad ang mga sumobrang pagkain at nakapuno sila ng labindalawang basket. Ang lahat ng pagkain na ito ay nanggaling lang sa limang tinapay at dalawang isda.


//A Bible story from: Matthew 14:13-21; Mark 6:31-44; Luke 9:10-17; John 6:5-15//