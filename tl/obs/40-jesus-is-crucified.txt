====== 40. Ipinako si Jesus sa Krus ======

{{:en:obs:obs-40-01.jpg?nolink&640x360}}

Pagkatapos na laitin, dinala ng mga sundalo si Jesus para ipako sa krus. Ipinapasan nila kay Jesus ang krus na pagpapakuan sa kanya. 

{{:en:obs:obs-40-02.jpg?nolink&640x360}}

Dinala ng mga sundalo si Jesus sa isang lugar na kung tawagin ay “Bungo”. Doon nila ipinako ang mga kamay at mga paa ni Jesus sa krus. Pero habang ginagawa nila ito, sinasabi ni Jesus, “Ama, patawarin mo po sila. Hindi po nila alam ang ginagawa nila.” May ipinalagay si Pilato sa ulunan ng krus ni Jesus. Nakasulat doon na si Jesus ang “Hari ng mga Judio”.

{{:en:obs:obs-40-03.jpg?nolink&640x360}}

Nagsugal ang mga sundalo para malaman kung kanino mapupunta ang isinuot ni Jesus. Hindi nila alam na habang ginagawa nila ito, natutupad naman ang hula na sinabi noon, “Hinati nila ang mga damit ko at nagsugal sila para sa mga kasuotan ko.”

{{:en:obs:obs-40-04.jpg?nolink&640x360}}

May dalawa pang ipinakong kasama ni Jesus sa krus, isa sa kanan at isa sa kaliwa niya. Sinabi ng nasa kaliwa ni Jesus, “Bakit hindi mo iligtas ang sarili mo at pati kami?” Pero pinagsabihan siya ng isa pang magnanakaw, “Hindi k aba natatakot sa Diyos? Tayo ay may kasalanan, pero siya ay wala.” Saka niya sinabi kay Jesus, “Jesus, alalahanin mop o ako kapag naghahari ka na.” Sumagot si Jesus, “Isasama kita sa Paraiso.”

{{:en:obs:obs-40-05.jpg?nolink&640x360}}

Hinamak din ng mga pinuno ng Judio at ng mga tao si Jesus. Sinabi nila, “Kung talagang ikaw ang Anak ng Diyos, bumaba ka mula sa krus at iligtas mo ang sarili mo. Kapag ginawa mo yan, maniniwala kami sa iyo!”

{{:en:obs:obs-40-06.jpg?nolink&640x360}}

Tanghali na noon, pero biglang nagdilim sa buong paligid. Tumagal nang tatlong oras ang kadiliman na iyon. 

{{:en:obs:obs-40-07.jpg?nolink&640x360}}

Sinabi ni Jesus, “Natapos ko na! Ama, ibinibigay ko po sa iyo ang aking espiritu.” Pagkatapos ay yumuko siya at namatay. Biglang lumindol at ang malaking kurtina na naghihiwalay sa presensya ng Diyos at sa mga tao ay nahati sa gitna, mula sa itaas pababa.

{{:en:obs:obs-40-08.jpg?nolink&640x360}}

Dahil sa kamatayan ni Jesus, binuksan na ng Diyos ang daan para sa makalapit ang mga tao sa kanya. Nang makita ito ng sundalong nagbabantay kay Jesus, nasabi niya, “Talagang walang kasalanan ang taong ito. Siya nga ang Anak ng Diyos.”

{{:en:obs:obs-40-09.jpg?nolink&640x360}}

Pagkatapos, hiniling nina Jose na taga-Arimatea at ni Nicodemo kay Pilato ang bangkay ni Jesus. Binalot nila ng telang panglibing ang katawan ni Jesus at saka inilagay sa libingan na inuka mula sa malaking bato. Pagkatapos, tinakpan nila ng malaking bato ang libingan.


//A Bible story from: Matthew 27:27-61; Mark 15:16-47; Luke 23:26-56; John 19:17-42//