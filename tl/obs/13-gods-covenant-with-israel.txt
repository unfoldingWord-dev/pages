====== 13. Ang Kasunduan ng Diyos at ng mga Israelita ======

{{:en:obs:obs-13-01.jpg?nolink&640x360}}

Nang maitawid na ng Diyos ang mga Israelita sa Dagat na Pula, sinamahan naman niya ang mga Israelita sa paglalakbay papunta sa Bundok ng Sinai. Sa bundok ding ito nakita ni Moises ang mababang puno na umaapoy. Nagtayo ng tolda ang mga Israelita sa paanan ng bundok.

{{:en:obs:obs-13-02.jpg?nolink&640x360}}

Sinabi ng Diyos kay Moises at sa mga Israelita, “Kung susundin ninyo ako at ang ating kasunduan, kayo ay papahalagahan ko. Gagawin ko kayong isang kaharian ng mga pari at isang banal na bansa.”

{{:en:obs:obs-13-03.jpg?nolink&640x360}}

Pagkalipas ng tatlong araw, pagkatapos maghanda ang mga tao, bumaba ang Diyos mula sa Bundok ng Sinai. Kumulog, kumidlat, umusok ang bundok at may narinig silang malakas na tunog ng trompeta. Si Moises lang ang pinayagan ng Diyos na umakyat sa bundok.

{{:en:obs:obs-13-04.jpg?nolink&640x360}}

Gumawa ng isang kasunduan ang Diyos sa mga Israelita. Sinabi niya, “Ako si Yahweh, ang Diyos ninyo. Ako ang nagpalaya sa inyo sa Ehipto. Huwag kayong sasamba sa ibang diyos.”

{{:en:obs:obs-13-05.jpg?nolink&640x360}}

“Huwag kayong gagawa ng mga rebulto para sambahin. Nagseselos ako kapag ginawa ninyo iyon. Huwag ninyong gagamitin ang pangalan ko na walang paggalang. Ituring ninyong banal ang ikapitong araw, ang Araw ng Pamamahinga. Gumawa kayo sa loob ng anim na araw. Ang ikapitong araw ay araw ng pamamahinga para maalala ninyo ako.”

{{:en:obs:obs-13-06.jpg?nolink&640x360}}

Igalang ninyo ang inyong ama at ina. Huwag kayong papatay. Huwag kayong mangangalunya. Huwag kayong magnanakaw. Huwag kayong magsisinungaling. Huwag ninyong nanasain ang asawa at pag-aari ng inyong kapwa.”

{{:en:obs:obs-13-07.jpg?nolink&640x360}}

Isinulat ng Diyos ang mga utos na ito sa dalawang piraso ng bato at ibinigay kay Moises. May iba pang mga utos na ibinigay ang Diyos para sundin ng mga Israelita. Kapag sinunod ng mga tao ang mga utos na ito, ipinangako ng Diyos na pagpapalain sila at iingatan. Kapag naman hindi nila ito sinunod, paparusahan sila ng Diyos.

{{:en:obs:obs-13-08.jpg?nolink&640x360}}

Nagpagawa din ang Diyos ng isang malaking tolda. Tinawag nila itongToldang Tipanan. Mayroong dalawang malaking bahagi ang toldang ito. Isang malaking kurtina ang naghahati sa dalawang bahaging ito. Walang pwedeng pumasok sa ikalawang bahagi maliban sa pinakapunong pari, dahil naroon ang Diyos.

{{:en:obs:obs-13-09.jpg?nolink&640x360}}

Kailangang maghandog ng hayop ang sinumang hindi susunod sa utos ng Diyos. Papatayin ng pari ang hayop at susunugin ito sa altar. Ang dugo ng inihandog na hayop ang magtatakip sa kasalanan ng tao at maglilinis sa kanya sa harap ng Diyos. Pinili ng Diyos si Aaron, ang kuya ni Moises, at ang mga anak niya para sila ang maging pari.

{{:en:obs:obs-13-10.jpg?nolink&640x360}}

Nangako ang mga Israelita na susundin nila ang utos ng Diyos. Ang Diyos lang ang sasambahin nila. Sila naman ang magiging bayan ng Diyos. Pero ilang araw lang ang lumipas pagkatapos nilang mangako, sinuway agad nila ang Diyos.

{{:en:obs:obs-13-11.jpg?nolink&640x360}}

Ilang araw ding nasa bundok si Moises at nakikipag-usap sa Diyos. Nainip ang mga tao sa paghihintay kaya nagpagawa sila kay Aaron ng isang rebulto para sambahin nila. 

{{:en:obs:obs-13-12.jpg?nolink&640x360}}

Gumawa nga si Aaron ng isang gintong rebulto na hugis anak ng (or maliit na) baka. Sinamba ng mga Israelita ang rebulto at naghandog sila dito. Nagalit ang Diyos sa ginawa nilang ito at binalak niyang patayin ang lahat ng mga Israelita. Pero nanalangin si Moises para sa kanila. Dahil dito, hindi itinuloy ng Diyos ang pagpatay sa kanila.

{{:en:obs:obs-13-13.jpg?nolink&640x360}}

Pagbaba ni Moises mula sa bundok, nakita niya ang rebulto. Nagalit siya at ibinato niya ang mga piraso ng bato na kinasusulatan ng mga utos ng Diyos.

{{:en:obs:obs-13-14.jpg?nolink&640x360}}

Pagkatapos, dinurog ni Moises ang rebulto. Itinapon niya ito sa tubig at ipinainom sa mga tao ang tubig. Nagpadala ng salot ang Diyos at dahil dito ay marami sa kanila ang namatay.

{{:en:obs:obs-13-15.jpg?nolink&640x360}}

Umakyat ulit si Moises sa bundok. Nanalangin siya na patawarin ng Diyos ang mga tao. Pinatawad naman ng Diyos ang mga tao. Isinulat ulit ni Moises sa panibagong piraso ng bato ang mga utos ng Diyos. Pagkatapos, pinangunahan ulit ng Diyos ang mga Israelita sa paglalakbay nila papunta sa lupaing ipinangako ng Diyos sa kanila.


//A Bible story from: Exodus 19-34//