====== 2. Nagkasala ang mga Tao ======

{{:en:obs:obs-02-01.jpg?nolink&640x360}}


Masayang-masaya sina Adan at ang asawa niya. Nakatira sila sa magandang halamanan na ginawa ng Diyos para sa kanila. Wala silang suot na damit, pero hindi sila nahihiya, dahil wala pang kasalanan sa mundo. Madalas silang mamasyal sa halamanan at makipag-usap sa Diyos.

{{:en:obs:obs-02-02.jpg?nolink&640x360}}

Pero mayroong isang sinungaling na ahas sa halamanan. Isang araw, tinanong niya ang babae, “Sinabi nga ba ng Diyos sa inyo na huwag kayong kakain ng anumang bunga ng puno dito?

{{:en:obs:obs-02-03.jpg?nolink&640x360}}

Sumagot ang babae, “Pwede kaming kumain ng bunga ng alinmang puno dito, huwag lang yung bunga ng puno ng pagkaalam ng mabuti at masama. Sinabi ng Diyos sa amin, “Huwag ninyong kakainin yun, o kaya ay hihipuin; mamamatay kayo.”

{{:en:obs:obs-02-04.jpg?nolink&640x360}}

Sumagot ang ahas, “Hindi totoo yun! Hindi kayo mamamatay. Ayaw niyang ipakain sa inyo ang bunga kasi kapag ginawa ninyo yun, malalaman ninyo kung ano ang mabuti at masama. Magiging kagaya kayo ng Diyos.”

{{:en:obs:obs-02-05.jpg?nolink&640x360}}

The woman saw that the fruit was beautiful and looked delicious. She also wanted to be wise, so she picked some of the fruit and ate it. Then she gave some to her husband, who was with her, and he ate it, too.

Lalong natakam ang babae sa bunga dahil maganda ito. Gusto din niyang tumalino kaya pumitas siya ng bunga at kinain ito. Binigyan din niya ang asawa niya at kumain din si Adan.

{{:en:obs:obs-02-06.jpg?nolink&640x360}}

Biglang may nangyari sa kanila. Napansin nilang wala pala silang suot na damit. Sinikap nilang takpan ang kanilang katawan ng pinagtagpi-tagping dahon na ginawa nilang damit.

{{:en:obs:obs-02-07.jpg?nolink&640x360}}

Nadinig ng mag-asawa na naglalakad ang Diyos sa halamanan. Kaya nagtago sila. Tinawa ng Diyos ang lalaki, “Adan, nasaan ka?” Sumagot si Adan, “Nadinig ko pong naglalakad kayo sa hardin. Natakot po ako kasi nakahubad po ako. Kaya po nagtago ako.”

{{:en:obs:obs-02-08.jpg?nolink&640x360}}

“Sino ang nagsabi nakahubad ka?” tanong ng Diyos sa kanya. “Kumain ka ba ng bunga sa ayaw kong ipakin sa inyo?” Sumagot si Adan, “Yun pong babaeng ibinigay ninyo sa akin, siya po ang nagpakain sa akin ng bunga.” Tinanong ng Diyos ang babae, “Bakit mo ginawa iyon?” Sumagot ang babae, “Nilinlang po ako ng ahas.”

{{:en:obs:obs-02-09.jpg?nolink&640x360}}

Sinabi ng Diyos sa ahas, “Sinusumpa kita. Gagapang ka at alikabok ang kakainin mo. Magkakagalit kayo ng babae. Pati ang mga anak ninyo ay mag-aaway din. Ang anak ng babae ang dudurog sa ulo mo. Ikaw naman ang kakagat sa sakong niya.”

{{:en:obs:obs-02-10.jpg?nolink&640x360}}

Sinabi naman ng Diyos sa babae, “Magiging napakasakit ang panganganak mo. Mamahalin mo ang asawa mo at siya ang magiging panginoon mo.”

{{:en:obs:obs-02-11.jpg?nolink&640x360}}

Sinabi naman ng Diyos sa lalaki, “Dahil mas sinunod mo ang asawa mo kaysa sa akin, susumpain ko ang lupa. Mahihirapan ka muna bago ka makaani sa itatanim mo. At kapag namatay ka, babalik ang katawan mo sa lupa.” Tinawag ni Adan na Eba ang kanyang asawa. Ang ibig sabihin ng Eba ay “nagbibigay ng buhay” dahil si Eba ang magiging ina ng lahat ng tao. Binigyan naman ng Diyos ng damit sina Adan at Eba. Gawa sa balat ng hayop ang ibinigay niyang damit.

{{:en:obs:obs-02-12.jpg?nolink&640x360}}

Sinabi ng Diyos, “Naging katulad na natin ang mga tao. Alam na nila ang mabuti at ang masama. Hindi sila dapat makakain ng bunga ng puno ng buhay dahil hindi sila mamamatay.” Kaya pinaalais ng Diyos sina Adan at Eba sa magandang halamanan. Naglagay din siya ng malalaki at malalakas na mga anghel sa pagpasok ng halamanan para pigilan ang mga tao na makakain ng bunga ng puno ng buhay.

//A Bible story from: Genesis 3//