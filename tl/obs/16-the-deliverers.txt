====== 16. Ang mga Tagapagtanggol ng Israel ======


{{:en:obs:obs-16-01.jpg?nolink&640x360}}


Nang namatay si Josue, sinuway na ng mga Israelita ang Diyos. Hindi na rin nila nilabanan ang iba pang nakatira sa Canaan. Hindi na nila sinunod ang mga utos ng Diyos. Wala pa silang hari noon na mamamahala sa kanila, kaya kung ano ang iniisip nilang tama, iyon ang ginagawa nila.


{{:en:obs:obs-16-02.jpg?nolink&640x360}}


Dahil hindi sila sumusunod, pinarusahan sila ng Diyos. Hinayaan ng Diyos na matalo sila ng mga kaaway nila. Ninakaw ng mga kaaway nila ang mga pag-aari nila. Sinira din ng kalaban ang mga tirahan nila. At marami sa kanila ang pinatay ng mga kaaway nila. Pagkalipas ng maraming taon, nagsisi ang mga Israelita at hiniling nila sa Diyos na iligtas sila.


{{:en:obs:obs-16-03.jpg?nolink&640x360}}


Bilang sagot sa panalangin nila, binigyan sila ng Diyos ng tagapagtanggol. Sa tulong ng mga tagapagtangol, natatalo nila ang mga kalaban nila at nagiging payapa ang buhay nila. Kaya lang, nakakalimutan ulit nila ang Diyos. Sumasamba ulit sila sa mga diyusdiyusan. Kaya hinayaan ng Diyos na matalo sila ng mga Midianita.


{{:en:obs:obs-16-04.jpg?nolink&640x360}}


Sa loob ng pitong taon, kinukuha ng mga Madianita ang mga tanim ng mga Israelita. Natatakot sa kanila ang mga Israelita. Nagtatago sila sa mga yungib para hindi sila makita ng mga Madianita. Sa huli, nanalangin ulit sila sa Diyos.


{{:en:obs:obs-16-05.jpg?nolink&640x360}}


Isang araw, palihim na umaani ng trigo si Gideon. Ayaw kasi niya na makita siya ng mga Madianita dahil kukuhanin sa kanya ang mga ani niya. Habang umaani siya, kinausap siya ng isang anghel. Sinabi ng anghel ng Diyos kay Gideon, “Sinasamahan ka ng Diyos, matapang na mandirigma. Iligtas mo ang mga Israelita sa mga Madianita.


{{:en:obs:obs-16-06.jpg?nolink&640x360}}


Inutusan ng Diyos si Gideon na wasakin ang mga rebulto ng tatay niya. Natatakot si Gideon sa mga tao, kaya gabi niya ito ginawa. Dinurog niya ang mga rebulto. Pagkatapos, nagtayo siya doon ng altar at doon siya naghandog sa Diyos.


{{:en:obs:obs-16-07.jpg?nolink&640x360}}


Kinabukasan, galit nag alit ang mga tao nang makita nilang durog na ang mga rebulto. Pinuntahan nila si Gideon sa bahay nito para patayin. Pero sinabi ng tatay ni Gideon, “Bakit ninyo tinutulungan ang hindi totoong diyos? Kung tunay silang diyos, bakit hindi nila naipagtanggol ang sarili nila?” Dahil doon, naligtas si Gideon.


{{:en:obs:obs-16-08.jpg?nolink&640x360}}


Bumalik ulit ang Madianita para nakawan ang mga Israelita. Masyado silang marami. Tinawag ni Gideon ang mga Israelita para magtulong-tulong na labanan ang mga Madianita. Nanalangin si Gideon sa Diyos at huminigi siya ng dalawang palatandaan kung siya nga ang magliligtas sa mga Israelita.


{{:en:obs:obs-16-09.jpg?nolink&640x360}}


Una, naglagay si Gideon ng balat ng tupa sa lupa. Saka niya hiniling sa Diyos na ang mababasa lang ng hamog ay ang balat ng tupa. Ganoon nga ang ginawa ng Diyos. Nang sumunod na gabi, hiniling naman niyang mabasa ng hamog ang lupa pero hindi mababasa ang balat ng tupa. Ginawa nga ng Diyos ang hiniling ni Gideon.


{{:en:obs:obs-16-10.jpg?nolink&640x360}}


Dahil dito, naniwala si Gideon na siya nga ang magliligtas sa Israel. Umabot sa 32,000 ang mga kawal na sumama kay Gideon. Pero sinabi ng Diyos sa kanya, “Masyado silang marami.” Kaya pinauwi na ni Gideon ang mga natatakot. Umuwi ang 22,000 kawal. Sinabi ulit ng Diyos, “Marami pa rin sila.” Kaya pinauwi ni Gideon ang ibang mga kawal. Ang natira lang ay 300 kawal.


{{:en:obs:obs-16-11.jpg?nolink&640x360}}


Kinausap ulit siya ng Diyos nang gabing iyon, “Pumunta ka sa kampo ng mga Madianita at mawawala ang takot mo.” Sumunod si Gideon. Nadinig niya na nag-uusap ang dalawang kawal na Madianita. Sabi ng isa, “Nanaginip ako kagabi. Nakakatakot!” Sumagot ang isa, “Ang ibig sabihin ng panaginip mo ay matatalo tayo nila Gideon!” Nang marinig ito ni Gideon, sinamba niya ang Diyos.


{{:en:obs:obs-16-12.jpg?nolink&640x360}}


Pagkatapos ay bumalik si Gideon sa mga kawal niya. Binigyan niya ng tig-isang trompeta, palayok at sulo ang bawat kawal. Pinaligiran nila ang mga Madianita na kasalukuyang natutulog. Itinago muna nila ang mga sulo sa banga para hindi ito makita ng mga Madianita.


{{:en:obs:obs-16-13.jpg?nolink&640x360}}


Nang nakahanda na ang lahat, sabay-sabay na binasag ng mga kawal ni Gideon ang banga. Saka nila hinipan ang mga trumpeta nila. Sabay sabay silang sumigaw, “Isang tabak para sa Diyos at para kay Gideon!”


{{:en:obs:obs-16-14.jpg?nolink&640x360}}


Nabigla ang mga Madianita, kaya sila-sila ang naglabanan. Ang mga natira sa kalaban ay pinatay ng mga kawal ni Gideon. Hinabol din nila ang mga tumatakas na kalaban. Umabot sa 120,000 ang namatay na Madianita nang araw na iyon. Iniligtas ng Diyos ang Israel.


{{:en:obs:obs-16-15.jpg?nolink&640x360}}


Gusto na ng mga tao na gawing hari si Gideon, pero hindi pumayag si Gideon. Sa halip ay humingi na lang siya ng bahagi ng mga nakuha ng mga kawal sa mga Madianita. Kaya maraming naipong ginto at pera si Gideon.


{{:en:obs:obs-16-16.jpg?nolink&640x360}}


Kaya lang, nagkasala si Gideon sa Diyos. Ginawa niyang rebulto ang mga pera at ginto na naipon niya. Napalayo na naman ang mga Israelita sa Diyos. Sinamba nila ang rebultong ginawa ni Gideon. Kaya pinarusahan ulit sila ng Diyos. Natalo ulit sila ng mga kalaban nila. Nang nahihirapan na sila, nanalangin ulit sila sa Diyos na magpadala ng isa pang tagapagligtas.


{{:en:obs:obs-16-17.jpg?nolink&640x360}}


Paulit-ulit ang ginagawa ng mga Israelita: magkakasala sila, parurusahan sila ng Diyos, magsisisi sila, liligtas sila ng Diyos. Tapos, magkakasala na naman sila. Sa loob ng maraming taon, iba-ibang tagapagligtas ang ipinadala sa kanila ng Diyos.


{{:en:obs:obs-16-18.jpg?nolink&640x360}}


Sa huli, humiling sila ng isang hari mula sa Diyos. Gusto nilang gayahin ang ginagawa ng ibang mga bansa. Ang gusto nilang hari ay yung matangkad, malakas, at mahusay sa labanan. Hindi gusto ng Diyos ang hinihingi ng mga Israelita, pero pinagbigyan pa rin niya.


//A Bible story from: Judges 1-3; 6-8//
