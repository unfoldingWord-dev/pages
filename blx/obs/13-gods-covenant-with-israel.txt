
====== 13. Ya kasunduwan Bapan Namalyari buy mani Israelita ======


{{:en:obs:obs-13-01.jpg?nolink&640x360}}


Sên nailipay yan Bapan Namalyari ya mani Israelita sa dagat ta naudit, inawyunan  nay naman na mani Israelita sa pamita la papakun sa bung-uy Sinai.  Sa bung-uy êt ta abitu nakitan Moises ya  nayêpay  kayuy magdêkêt dêkêt. Nipaydêng  tolday mani Israelita sa kabitisan  bung-uy. 


{{:en:obs:obs-13-02.jpg?nolink&640x360}}


Sinabin Bapan Namalyari kan Moises buy sa mani Israelita, <<Nu sunulun  yuku buy  ya pikasunduwan tamu paulagan  kataw.  Daygên kataw gisay kaarian mani pari buy  gisay  mangêd da bansa.>>


{{:en:obs:obs-13-03.jpg?nolink&640x360}}


Pamakalibas  tatluy  allu,  pamakayarin paglêan mani tawu, nagtabuy si Bapan Namalyari ubat sa bung-uy Sinai.  Nangilat,  nangimat, nag-asuk ka bung-uy  buy  dilag silan nalêngêy masnêg ga  sênêg patutut.  Kay  si Moises sa tinulutan Bapan Namalyarin magdakêy sa bung-uy.
{{:en:obs:obs-13-04.jpg?nolink&640x360}}


Nanyag gisay kasunduwan si Bapan Namalyari sa mani Israelita. Sinabi na,  <<Siku  si Yahweh, ya Bapan Namalyari yu. Sikuy namibus kamuyu ubat sa Egiptu.  Agana kaw mangulimên sa kaatag ga namalyari.>>

{{:en:obs:obs-13-05.jpg?nolink&640x360}}


Agana kaw manyag  mani rebultu amên ulimênên.   Mangimun naku nu daygên yuy  abitu. Agana yu gamitin na lagyu ku  un  ayin panggalang.  Ituwad yun banal  la  ikapituy allu,  ya  Allun Pagpaynawa.  Mag-ubra kaw sa  anêm ma allu.  Ya ikapituy allu, sabay  ya Allun Pagpaynawa amên maganaka yuku.>>


{{:en:obs:obs-13-06.jpg?nolink&640x360}}


Galangên yuy mani mangatwa yu. Agana kaw mamati. Agana kaw makikanayun. Agana kaw manakaw. Agana kaw maglaram. Agana kaw mangwan asawan kaatag buy pibandiyan  kaparisu yu.>>


{{:en:obs:obs-13-07.jpg?nolink&640x360}}


Insulat Bapan Namalyari ya mani utus sa ati sa luway pirasuy batu buy indin kan Moises.  Dilag pun êt kaatag ga utus sa indin  si Bapan Namalyari amên sunulun mani Israelita.  Nu sinunul mani tawuy mani utus sa ati,  inpangakun Bapan Namalyari ya  pagpalên na sila buy  ingatên.  Nu alay naman sinunul la ati,  parusan silan Bapan Namalyari. 


{{:en:obs:obs-13-08.jpg?nolink&640x360}}


Nagpadyag êt si  Bapan Namalyarin gisay karagulan tolda.  Bênêg lay atin  Toldan  Tipan.  Dilag  luway maragul la parti ya toldan ati.  Gisay maragul la  kurtinay  pilatan  sa luway  partin ati.   Ayin malyarin sumun sa ikaluway parti liban  ta sa  pinakpuun pari,  gawan  idi  baydu si Bapan Namalyari. 


{{:en:obs:obs-13-09.jpg?nolink&640x360}}


Kaylangan mag-andug  ayup ya sisabêt man na  asê manunul sa utus Bapan Namalyari. Patin pari  ya  ayup buy sêlbên nay ati sa altar. Ya dayan in-andug ga ayup  sabay ya mananip kasalanan  buy mallinis kana sa arapan Bapan Namalyari. Pinilin Bapan Namalyari si Aaron, ya kakan Moises  buy mani anak na amên   silay magin pari. 


{{:en:obs:obs-13-10.jpg?nolink&640x360}}


Nangakuy mani Israelitay sunulun lay utus Bapan Namalyari.   Ya kay si Bapan Namalyari ya ulimênên la.   Silay naman na magin balayan Bapan Namalyari.  Nuwa kay dakun umnuy  naman na allun  pangaku  la, alay na sinunul si Bapan Namalyari.


{{:en:obs:obs-13-11.jpg?nolink&640x360}}


Nanyag  gabay si Aaron un gisay rebultu ya kalupan gisay nabêlêng nga baka.  Inulimên mani Israelitay rebultu buy namiandug sila  baydu.  Nanubag si Bapan Namalyari sa dinyag la buy  sinubukan nan patin na kaganawan Israelita.  Nuwa nanalangin si  Moises para kalla. Gawan di,  asê insundun Bapan Namalyari ya pamati kalla. 


{{:en:obs:obs-13-12.jpg?nolink&640x360}}

?????
Kaya-bay, kingwa na met nin Aaron ye tingga la a giginto. Ket dinyag na yan ba’mon oybon baka. Ta hiyabay ana ye pagdioh la. Haanin, inkana laynay manggalang boy mangihagpa ha andiohen la. Ket legan anti yapo ye Moses ha matondol, hiyay Apo Dioh, napoot yan tobat, ta nakitnay andiyagen la. Ket labay na hilan apo-en. Noba hiyay Moises, impakiiingalo na hila, a wana, “Apo, adi mo hila dayi an-apoen.” Ket pinteg na met Apo Dioh. Kaya-bay ahe na hila inapo.


{{:en:obs:obs-13-13.jpg?nolink&640x360}}


Pamakatabuy Moises ubat sa bung-uy,  nakitan nay rebultu. Nanubag ya  buy  inbatu nay  mani kabis-il batu ya pinisulatan mani utus Bapan Namalyari. 

{{:en:obs:obs-13-14.jpg?nolink&640x360}}


Pamakayari, inmêmêkmêk Moises ya rebultu.  Insamwag nay ati sa lanêm buy inpaynêm sa mani tawuy lanêm.  Namagtan salut  si Bapan Namalyari buy gawan di  malakêy nati kalla. 


{{:en:obs:obs-13-15.jpg?nolink&640x360}}


Nanguman nagdakêy si Moises sa bung-uy. Nanalangin yan patawarên Bapan Namalyari ya mani tawu.  Pinatawad daman Bapan Namalyari ya mani tawu.  In-uman  insulat Moises  sa bayun batuy  mani utus Bapan Namalyari.  Pamakayari,  inawyunan manguman Bapan Namalyari ya mani Israelita sa pamita la papakun sa lutay impangakun Bapan Namalyari kalla.  


//A Bible story from: Exodus 19-34//