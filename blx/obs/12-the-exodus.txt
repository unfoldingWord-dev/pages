====== 12. Panlomipay sa Matibya ya Lanêm======

{{:en:obs:obs-12-01.jpg?nolink&640x360}}

Sa pamakawasak, mita mani Israelita sa Egipto. Buy matula silan sadya, ta alwan silay nan ipus. Buy matula silay nan milaku sa lugal ya inpangakun nan Bapan Namalyari kalla. Silay Taga-egipto, nam-i silan andug ya gintu buy pera sa mani Israelita. Dilag êt Israelita ya nakilaku sa mani Israelita.

{{:en:obs:obs-12-02.jpg?nolink&640x360}}

No mangaamot ye pangomodang la, hiyay Apo Dioh, anti ya ha owep, a ampona ta omon la matandaan ye dānan la. Ket no madeglem, hiyay Apo Dioh, mahnag yan ba’mon apoy a angkaona kanla.

Nu allu ya pamita la, si Bapan Namalyari, idi ya sa ginêm, ya manguna ta amên la matandan ya danan la. Buy nu yabi, si Bapan Namalyari, sawang yan para’mun apuy ya manguna kalla.

{{:en:obs:obs-12-03.jpg?nolink&640x360}}

A nabuyut, si Puun Paraun buy silay tawu na, pan-isipin la nu parasaantu la silay na man mapag-ipus ya Israelita.

{{:en:obs:obs-12-04.jpg?nolink&640x360}}

Amêsên, si Puun Paraun, sinagyat na silay sundalus na, ta kamatên la silay Israelita. Buy sa nakitan lan Israelita ya sundalus ya mangamat kalla, nalimu silan sadya. 

{{:en:obs:obs-12-05.jpg?nolink&640x360}}

Si Bapan Namalyari, sinabi na kan Moises, ya sinabi na, “Maku kaw sa Naurit ya Dagat. Ta ipakit ku ya kapangyarian ku.”

{{:en:obs:obs-12-06.jpg?nolink&640x360}}

Buy ya apuy ya bibiyan nan Bapan Namalyari sa yabi, naku ya sa tawli lan Israelita. Kabay silay Egiptio ya mangamat kalla, a la silay na makitan, gawan sa nalayab ya ginêm ya anti sa pisaêtan la.

{{:en:obs:obs-12-07.jpg?nolink&640x360}}

Buy si Moses, intawu na yan kay ya Naurit ya Dagat. Buy si Bapan Namalyari, namaangin yan malakas. Buy nabtak si lanêm un dagat. Buy naanggaan yay luta ya magkêt, angga sa malyari lay danan.

{{:en:obs:obs-12-08.jpg?nolink&640x360}}

Buy ya lanêm, nailingling ya sa mitalipay ya agid un dan. silay Israelita, namita sila sa namalan na luta.

{{:en:obs:obs-12-09.jpg?nolink&640x360}}

Amêsên, tinumagay yay ginêm. Buy nakit lan Egiptio, ya mamita mani Israelita sa pisaêtan un lanêm ya nailingling.

{{:en:obs:obs-12-10.jpg?nolink&640x360}}

Buy silay Egiptio, sinunul la sila sa danan lan Israelita. Nuwa ya luta ya namala, kapitan’ na yan Bapan Namalyari. Buy baydu silay na nangaitatasêk.


{{:en:obs:obs-12-11.jpg?nolink&640x360}}

Sên nakalipay mani Israelita, sinabi nan Bapan Namalyari kan Moses, ya sinabi na, “Tawuen mun uman ya dagat.” Buy sa tinawu nan uman un Moises ya dagat, niaêp si lanêm. Silay kaganawan lan Taga-egipto ya nangaitatasêk baydu sa pisaêtan un lanêm, nati silan alimês. 

{{:en:obs:obs-12-12.jpg?nolink&640x360}}

Sên nakit lan Israelita ya nalyari sa mani Egiptio, nanampalataya silay na kan Bapan Namalyari ya pagtiwalan na si Moses bilang prupeta na. 

{{:en:obs:obs-12-13.jpg?nolink&640x360}}

Natula silan sadya ya Israelita, gawan sa inligtas nan Bapan Namalyari kalla sa pagkaipus la kan Puun Paraun. Buy amêsên, nagkanta silay nan pangulimên kan Bapan Namalyari buy pasalamat kana, ta inligtas na sila. 

{{:en:obs:obs-12-14.jpg?nolink&640x360}}

Inutus nan Bapan Namalyari sa mani Israelita, ya sinabi na, “Balang tawun, sayaên yuy inligtas ku kamuyu sa Egipto buy mami-andug kaw andug ayin nadawak bilang pagisipan un iligtas ku kamuyu ubat sabaytu sa idi kaw pun sa Egipto.” 

//A Bible story from: Exodus 12:33-15:21//