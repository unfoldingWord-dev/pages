====== 11. The Passover ======

{{:en:obs:obs-11-01.jpg?nolink&640x360}}

Hiyay Moises boy Aaron, binabalaan la yay Poon Paraon, a wanla kana, “Hinabi nan Apo Dioh a no adi mo hila po ateed palobohan a omalih ye Israelita, matey hilan kaganaan a poponganay a lālakin aanak yon Egipsio boy hilay poponganay nin aayop yo.” Agya ha wanabay man, ahe ya po teed nanlenge ye Poon Paraon, ha bilin nan Apo Dioh. Kaya-bay, intobol nan Apo Dioh ye pānobolen na a mamatey nin kaganaan a ponganay a lālakin anak lan Egipsio boy mamatey nin kaganaan a ponganay nin aayop la.

{{:en:obs:obs-11-02.jpg?nolink&640x360}}

Imbilin nan Apo Dioh kanla, a wana, “Mamatey kawon kalnilo o kambing a nagtaon nin magha. 

{{:en:obs:obs-11-03.jpg?nolink&640x360}}

Hiyay daya na, iponah yo ha gilid ilwangan nin babaey yo. No hombongen yo yati, ket maliklikan yoy kamateyan nin poponganay yo. Pangayadi, iyawen yo ya boy ipakawoto, ta pangakan yon tinapay yo a homain pampalbag. Pagkayadi, mag-aligwat kawo ta omen omalih kawoyna ha Egipto.”

{{:en:obs:obs-11-04.jpg?nolink&640x360}}

Hilay Israelita, tinopad lay bilin nan Apo Dioh. Kananyatin madeglem, hiyay pānobolen nan Apo Dioh, nakew ya ha kaganaan a lologal a anhakopen nin Ehipto. 

{{:en:obs:obs-11-05.jpg?nolink&640x360}}

Ha anlomateng yay pānobolen nan Apo Dioh ha baey a main daya ha ilowangan, anlabhan na. Ket ha wanabay, nakaligtah ye kaganaan a poponganay lan Israelita makaoli ha daya nin kalnilo, a imponahponah la.

{{:en:obs:obs-11-06.jpg?nolink&640x360}}

Noba pinatey nay kaganaan a ponganay a lāki lan Ehipsio. Wanabay met ha poponganay nin aayop la.


{{:en:obs:obs-11-07.jpg?nolink&640x360}}

Hilay Ehipsio, tinomangih hila oli ha nalyadi ha poponganay la.

{{:en:obs:obs-11-08.jpg?nolink&640x360}}

Ha natandaan nan Poon Paraon a natey hilaynay kaganaan a poponganay a lālakin aanak lan Ehipsio boy aayop la, ket impahagyat na yay Moises boy Aaron. Hinabi na kanla, a wana, “Hikawon Israelita, omalih kawoyna ihti! Kageten yo hilan kaganaan ye aayop yo.”


//A Bible story from: Exodus 11:1-12:32//