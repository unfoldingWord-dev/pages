====== Door43 (abs) ======


Welcome to Door43! Please feel free to [[:abs:home?do=edit|edit]] this page in your own language. More information about how to get started can be found [[:en:get-started|here]].


===== Resources =====


    * **[[:abs:obs|Open Bible Stories (abs)]]** 
| \\ **Allah biking dunya** \\  \\ **(Kejadian 1-2)**  \\ |


Terjemahan ini dibuat dari Rosemary Bolton didasarkan terjemahan Bahasa Ambon di Paratext pada tgl 20 Feb 2014. Terjemahan ini masih perlu diperiksa oleh penutur asli. Ini sebagai contoh saja atau sumber untuk bahasa lain.


|   \\ Ini cara samua pung mula-mula jadi. Allah biking alam semesta deng akang pung isi samua dalang enam hari. Mula-mula dunya galap deng kosong, seng ada apapa di dalang akang. Mar Allah pung Roh ada di atas aer. |
|   \\ La Allah bilang, “Tarang jadi!” La tarang tu jadi. Allah lia tarang tu bagus la kasi akang nama “siang”. Antua kasi pisa akang dari galap yang Antua kasi nama “malam”. Allah biking tarang waktu hari partama waktu Antua biking dunya ni. |
|   \\ Hari kadua waktu Allah biking dunya, Antua bicara la biking langit di atas dunya. |
|   \\ Hari katiga, Allah bicara la kasi pisa aer dari tana karing. Antua kasi nama tana karing “daratang” deng aer Antua kasi nama “lautang”. |
|   \\ Abis itu Allah bilang, “Tana ni kasi batumbu pohong deng tatanamang.” La itu yang jadi. Allah lia apa yang Antua su biking tu bagus la Antua sanang deng samua. |
|   \\ Hari kaampa, Allah bicara la biking matahari, bulang deng bintang-bintang. Allah biking akang par kasi tarang dunya deng rekeng hari-hari, malam-malam, deng musing-musing. |
|   \\ Hari kalmia, Allah biking samua yang barnang/hidop di aer deng samua burung. Allah lia itu bagus ka kasi berkat par akang. |
|   \\ Hari kaanam, Allah bilang, “Sagala macang binatang yang hidop di dara, jadi!” La akang jadi macang yang Allah bilang. Ada binatang piara, ada binatang yang maraya, deng ada binatang yang liar. La Allah lia akang su bagus. |
|   \\ Abis itu Allah bilang, “Mari Katong biking manusia macang deng Katong pung kalakuang. Nanti dong yang pegang parenta par dunya ni deng samua binatang.” |
|   \\ Jadi, Allah ambe tana, la biking akang jadi manusia. Abis itu, Antua tiop napas ka dalang manusia tu pung lobang idong la manusia tu hidop. Manusia tu nama Adam. Allah tanam kabong di mana Adam bisa tinggal la taru dia di situ supaya dia kalesang akang. \\   \\  |
|   \\ Di tenga-tenga kabong tu Allah tanam dua pohong. Pohong yang satu, kalo manusia makang akang pung bua, dia bisa hidop tarus. La pohong yang satu lai, kalo manusia makang akang pung bua, dia bisa tau apa yang bae deng apa yang jahat. Allah bilang par Adam, “Ale bisa makang bua apa sa yang ada di dalang tamang ni. Mar pohong yang biking orang tau apa yang bae deng apa yang jahat tu, ale jang paskali makang akang pung bua. Barang, kalo ale makang akang, oras itu jua ale mati.” |
|   \\ La Allah bilang lai, “Seng bae kalo manusia tu cuma sandiri sa.” Mar seng ada binatang satu lai yang pas par jadi Adam pung tamang biar bisa baku bantu.” |
|   \\ Jadi, Allah biking manusia tu tidor sono. Waktu manusia tu ada tidor, Antua ambe tulang rusu satu dari Adam la biking akang jadi parampuang satu. Tarus, Antua bawa parampuang tu par manusia. |
|   \\ Pas manusia tu lia dia, manusia tu bilang kata, “Ini ni yang beta cari-cari. Dia sama macang deng beta! Beta kasi nama dia parampuang. Barang, Allah biking dia dari laki-laki pung tulang rusu.” Tagal itu, laki-laki yang su kaweng musti kasi tinggal dia pung mama papa la tinggal sama-sama deng dia pung bini, biar dong dua seng lia macang dua orang mar satu sa. \\   \\  |
|   \\ Allah biking manusia macang deng Antua la Antua lia kalo itu bagus paskali. Antua kasi bae par dong la bilang kata, “Barana banya-banya biar kamorang pung anana cucu tinggal di sagala tampa di dunya ni. Ini samua jadi pas hari kaanam Allah biking dunya ni. |
|   \\ Pas tuju hari, Allah su abis biking Antua pung karja samua. Jadi, Antua istirahat dari samua yang Antua baru biking. Antua kasi bae par hari katuju. Antua jua biking hari itu par hari barenti karja. Barang, hari itu Antua istirahat deng apa yang Antua su biking tu su kalar samua. Ini cara Allah biking dunya ni deng akang pung isi samua. |


\\
