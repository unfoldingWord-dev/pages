====== 30. İsa beş min adamı yedizdirir ======


{{:en:obs:obs-30-01.jpg?nolink&640x360}}

Bir gün İsa şagirdlərini göndərdi ki, Allahın Kəlamını başqalarına çatdırsınlar və xəstələri sağaltsınlar. İsanın yanına qayıdanda, şagirdlər etdikləri hər şeyi İsaya danışdılar. Onda İsa onları dincəlmək üçün sakit bir yerə dəvət etdi. Beləliklə, onlar qayığa minib gölün o biri tərəfinə keçdilər.  

{{:en:obs:obs-30-02.jpg?nolink&640x360}}

İsanın və şagirdlərinin yola düşməsini çox adam gördü. Onlar qaçıb gölün o biri tayına keçərək şagirdlərdən qabaq oraya çatdılar. İsa və şagirdləri gəlib ora çatanda artıq camaat onları orada gözləyirdi.  

{{:en:obs:obs-30-03.jpg?nolink&640x360}}

İsanın onlara yazığı gəldi. O, xəstələri sağaltdı və onlara Allah haqqında çox şeyi izah etdi.   

{{:en:obs:obs-30-04.jpg?nolink&640x360}}

Axşam düşəndə şagirdlər İsaya dedilər: "Artıq gecdir, yaxınlıqda da heç bir şəhər yoxdur. Camaatı burax gedib özlərinə bir şey tapıb yesinlər."

{{:en:obs:obs-30-05.jpg?nolink&640x360}}

Amma İsa onlara dedi: "Onlara yeməyi siz verin!" Şagirdlər cavab verdilər: "Biz bunu necə edə bilərik? Onlara iki yüz gümüş pul da bəs etməz ki, hərəsi bir tikə çörək yesin."  İsa soruşdu: "Nə qədər çörəyiniz var?" "Beş çörəyimiz və iki balığımız var," dedilər.

{{:en:obs:obs-30-06.jpg?nolink&640x360}}

İsa camaata dedi ki, dəstə-dəstə yaşıl otun üstündə otursunlar. Onlar da əlli-əlli dəstə halında oturdular. Uşaqları və qadınları saymadan 5000-dən çox adam var idi.

{{:en:obs:obs-30-07.jpg?nolink&640x360}}

İsa beş çörəyi və iki balığı götürdü. O, göyə baxaraq Allaha şükür etdi. 

{{:en:obs:obs-30-08.jpg?nolink&640x360}}

Dua edəndən sonra İsa çörəkləri və balıqları böldü. O, tikələri şagirdlərinə verdi ki, camaata paylasınlar. Şagirdlər yeməyi payladıqca yemək qurtarmaq bilmirdi! Cammat hamı yeyib doydu. 

{{:en:obs:obs-30-09.jpg?nolink&640x360}}

Hamı yeyib qurtarandan sonra şagirdlər artıq qalan tikələri topladılar. Onlar on iki dolu səbət çörəklə balıq yığdılar! 

//A Bible story from: Matthew 14:13-21; Mark 6:31-44; Luke 9:10-17; John 6:5-15//
