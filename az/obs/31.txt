====== 31. İsa su üzərində gəzir ======


{{:en:obs:obs-31-01.jpg?nolink&640x360}}


Bir gün İsa öz şaqirdlərinə dedi: “Qayığa minib gölün o biri sahilinə gedin.” O Özü isə dua etmək üçün dağa çıxdı. İsa dağda tək qalıb, axşama qədər dua elədi.


{{:en:obs:obs-31-02.jpg?nolink&640x360}}


Bu vaxt şagirdlər olan qayıq sahildən uzaqda idi. Onlar təhlukədə idilər, çünki fırtına qalxmışdı və dalğalar qayığı atıb tuturdu.


{{:en:obs:obs-31-03.jpg?nolink&640x360}}


İsa onların yanına getməyi qərara aldi və suların üstündə gəzə-gəzə qayığa tərəf yeridi.


{{:en:obs:obs-31-04.jpg?nolink&640x360}}


Şagirdlər İsanı görəndə çox qorxdular. Onlara elə gəldi ki, bu qarabasmadır. İsa onların qorxduğunu bildi, ona görə də onları çagırıb dedi: “Qorxmayın! Mənəm!”


{{:en:obs:obs-31-05.jpg?nolink&640x360}}


Onda Peter İsaya dedi: “Rəbb, əgər bu Sənsənsə, mənə əmr elə suyun üstü ilə Sənin yanına gəlim.” İsa dedi: “Gəl!”


{{:en:obs:obs-31-06.jpg?nolink&640x360}}


Peter qayıqdan çıxdı və İsaya doğru suyun üstündə yeriməyə başladı. Amma bir az sonra o, gözlərini İsadan çəkib güclü küləyə və dalğalara baxmağa başladı.


{{:en:obs:obs-31-07.jpg?nolink&640x360}}


Onda Peter qorxdu və batmağa başladı. O ucadan qışqırdı: “Ya Rəbb, məni xilas elə!” İsa o saat əlini ona uzatdı və onu tutdu. Onda O Petera dedi: “Ey, iman az olan insan! Niyə şübhə etdin?”


{{:en:obs:obs-31-08.jpg?nolink&640x360}}


İsa və Peter qayığa qayıdan kimi külək dərhal dayandı. Şagirdlər bunu görüb heyrətləndilər. Onlar İsaya səcdə etdilər və dedilər: “Həqiqətən, Sən Allahın Oğlusan!”


//A Bible story from: Matthew 14:22-33; Mark 6:45-52; John 6:16-21//
