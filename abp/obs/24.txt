====== 24. John Baptizes Jesus ======

{{:en:obs:obs-24-01.jpg?nolink&640x360}}

Hiyay Juan a anak nan Zacarias, linomake ya boy nag-ilyadi yan propita nan Apo Dioh. Anti ya ha logal a homain tao. Hiyay bado nan Juan ket yadi ha labok nin kamelyo boy hiyay akeh na, yadi met ha katat. Hiyay pamamangan na ket, kowangey boy polot-panilan. 

{{:en:obs:obs-24-02.jpg?nolink&640x360}}

Ket ha anti ya ihtew, intobol na yaynan Apo Dioh a mangiadal kanlan tatao. Kaya-bay hiyay Juan, ampakew yan ampangiadal kanlan tatao ha lologal a mitaligmang a kabatowan nin Jordan. Ket hiyay an-iadal na, wanae ya, “Paghehean yoy kakahalanan yo boy pabawtihmo kawo ta omon na kawon patawaden nin Apo Dioh.” 

{{:en:obs:obs-24-03.jpg?nolink&640x360}}

Malabong a tatao ye nakew kanan Juan ta omen makilenge kana. Inako lay kakahalanan la boy pinaghehean la. Kayabay binawtihmohan na hila ha kabatowan nin Jordan. Noba main met mamaihtodo nin bibilin a nakew nagpabawtihmo agya ahe la inako ye kakahalanan la.

{{:en:obs:obs-24-04.jpg?nolink&640x360}}

Hinabi na kanla, a wana, “Hikawon lahi lan bibikat! Hinyay naghabi kanyo a makaligtah kawo ha lomateng a pamadoha nan Apo Dioh kanlan tataon makahalanan a ahe ampaghehe? Ahe kawo makaligtah no habi-habin bengat ye paghehe yo! 


{{:en:obs:obs-24-05.jpg?nolink&640x360}}

Hilay tatao, angkahabekan hilaynan ampangagad ha panlomateng nan Cristo a impangako nan Apo Dioh. Ket ampangihip hilayna tongkol kanan Juan, a wanla ha hadili la, “Hiyayna lagi ye Cristo?” Kaya-bay hinabi nan Juan kanla, a wana, “Ampamawtihmo ko ha lanom, noba main lomateng lano a maiigit po ye kapalyadiyan na dinan ko. Agya manlowat bengat nin gawot hapatoh na, ket ahe akon malyadi. 

{{:en:obs:obs-24-06.jpg?nolink&640x360}}

Ha kabekahan, hiyay Juan, ha nakit na yay Apo Jesus a anhomaley kana, ket hinabi na kanlan tatao, a wana, “Bilewen yo! Anti yaynay Kalnilo nin Dioh a mangialih nin kakahalanan lan kaganaan a tatao! 

{{:en:obs:obs-24-07.jpg?nolink&640x360}}

Hinabi nan Juan kanan Apo Jesus, “Aliwan hikoy mamawtihmo kammo. Katapolan a hika ye magbawtihmo kangko.” 

Noba nakibat yay Apo Jesus kana, “Higiyna, ta yabayti ye kalabayan nan Apo Dioh ket katapolan a madiyag.” Ket haanin, hiyay Apo Jesus, binawtihmowan nayan Juan. 

{{:en:obs:obs-24-08.jpg?nolink&640x360}}

Ha nabawtihmowan nayay Apo Jesus, naglokat yay langit. Ket tampol nayan nakit ye Ihpiditon Dioh a kadih kalapati. Ket dinompa ya kana. Haanin, main tonoy a nang-ibat ha langit a naghabi nin wanae, “Yati ye Anak kon ampakaado-adoen ko boy angkaaliktan kon tobat.” 

{{:en:obs:obs-24-09.jpg?nolink&640x360}}

Hinabi nan Juan a, "Impatanda nin Apo Dioh a nangitobol kangkon mamaotihmo ko ha lanom. Ket wanae ye impatanda nan Apo Dioh kangko, ‘Hiyay taon makit mon aypaan nin Ihpidito, ket hiyabay met ateed ye mamawtihmon Ihpidito nin Dioh.’ ” Hinabi na po nin Juan, a wana, “Nakit kon nalyadi kanan yatin tao ye hinabi nan Apo Dioh. Kaya-bay haanin, an-ipapteg kanyo, a hiyabay peteg a Anak nin Dioh.” 
Mamaghay Apo Dioh noba anti ya ha tatlon kakadih: Bapa, Anak, boy Ihpidito.


//A Bible story from: Matthew 3; Mark 1:9-11; Luke 3:1-23//