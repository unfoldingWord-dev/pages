====== 5. The Son of Promise ======


{{:en:obs:obs-05-01.jpg?nolink&640x360}}


Paibat ha nagpangako yay Apo Dioh, ket lowampo anay taon a nalabah, noba homain hila po ateed anak. Haanin, hiyay Abram, nange na yayna man a naghabi yay Apo Dioh, a wana, “Magkaanak kan maghay lāki, ket lomabong hila lano ye lalahi mo a omen ha kalabongan nin bibitoen ha langit.” Ket ha nange nayna man Abram ye pangako nan Apo Dioh, ket pinamtegan nayna man.


{{:en:obs:obs-05-02.jpg?nolink&640x360}}


Ha maghay mangaamot, hiyay Sarai, hinabi na kanan Abram a ahawa na, a wana, “Way-omen yati? Matowa akoyna noba homain kita po pianakan. Kadihko, ahe na impaloboh nin Apo Dioh a manganak ako. Homain bali man, ta anti ya man ye Hagar a ipoh ko. Takehen mo ya ta omon ya manganak. Ket hiyay anak na, ibilang ko yan hadili kon anak.’’


{{:en:obs:obs-05-03.jpg?nolink&640x360}}


Yatin hinabi nan ahawa na, ket pinteg na yan tinakeh ye ipoh na. Kaya-bay nanganak yan lāki. Ket hiyay Abram, pinangalanan na yan Ismael ye anak nan Hagar. Hinabi nan Abram kanan Apo Dioh, a wana, “Apo, no kalabayan mo, inged mo yay Ismael a anak ko.” //Ket nakibat yay Apo Dioh, //“Awo, inged ko yay Ismael oli ha kalabayan mo, noba aliwan hiyabay ye kalabayan ko a pakapitopadan nin pangako ko kammo,” wanan Apo Dioh.


{{:en:obs:obs-05-04.jpg?nolink&640x360}}


“Ta, hiyay Sarah a ahawa mo, manganak yan lāki a pangalanan mon Isaac. Ket hiyay anak mo kanan ahawa mon kaptegan ye pakapitopadan nin pangako ko kammo. Kaya-bay paibat haanin, pangalanan katan Abraham, a hiyay labay nan habiyen, ‘pang-ibatan nin malabong a lalahi nin nanahyon.’ ’”, wanan Apo Dioh.


{{:en:obs:obs-05-05.jpg?nolink&640x360}}


Haanin, hiyay Sarah, main yaynan idad a hiyammapo a taon. Ket hiyay Abraham, magatoh ana met ye taon na ha i-anak na yan Sarah, ye lāki a impangako nan Apo Dioh. Ket pinangalanan la yan Isaac. Ta wanabay ye imbilin nan Apo Dioh kanla.


{{:en:obs:obs-05-06.jpg?nolink&640x360}}


Ha mak-haw yaynay Isaac, hinobok nan Apo Dioh ye pāmteg nan Abraham. Hinabi nan Apo Dioh kana, a wana, “Kowen mo yay Isaac a bogtong a anak mo kanan Sarah. Ta ilakew mo ya ha mapantay nin Moriah. Ta hiyabay ye ihagpa mon olamen a bilang idigalo mo kangko.’’ Ket tinopad nayna man Abraham ye imbilin nan Apo Dioh kana.


{{:en:obs:obs-05-07.jpg?nolink&640x360}}


Ket haanin, binalol na yay anak na, ta inhagpa na ya ha pangolaman ta ihtew na ya pateyen. Noba ha pateyen na yayna dayi ye anak na, impangha nin pānobolen nan Apo Dioh, a wana, “Adey! Adi mo ya ampateyen ye anak mo! Ta nakit naynan Apo Dioh ye pamteg mo, ta main kan limo kana.Ta ahe mo ya kinawaen a idigalo kana ye anak mo!’’


{{:en:obs:obs-05-08.jpg?nolink&640x360}}


Ha pamigantah nan impangha nin pānobolen nan Apo Dioh, nakit na yan Abraham ye maghay topa a nakahaet ye hongay na ha hahanga nin kayo. Ket hiyay ihip nan Abraham, wanae,, “Ah! Yatiyna ye kahagiliyan nan Isaac a pateyen kon idigalo ko dayi kanan Apo Dioh,” wana. Ket hiyay topan nakahaet ye inhagpa nan inolam a indigalo na kanan Apo Dioh.


{{:en:obs:obs-05-09.jpg?nolink&640x360}}


Ha pangayadi, hinabi nan Apo Dioh kanan Abraham a, “Oli ta nakit kon naikpeh mo yan idigalo kangko ye anak mo, ket ipangako ko kammo a inged kata. Palabongen ko hilay lalahi mo a omon ha kalabongan nin bibitoen ha langit. Ket makaoli ha kangedan nin lalahi mo, inged ko hila met ye kaganaan a papamilya  ihti ha babe lota, oli ta tinopad mo’y bibilin ko kammo.”


//A Bible story from: Genesis 16-22//
