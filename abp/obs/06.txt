====== 6. God Provides for Isaac ======

{{:en:obs:obs-06-01.jpg?nolink&640x360}}

Ha matowa yaynay Abraham boy bayon tao yayna met ye Isaac, hiyay Abraham, nangitobol yan ipoh na a makew ha logal lan totowa nan Abraham. Ta makew yan mamili nin babalatang kanlan papaltido na, a malyadin ahawaen nan Isaac a anak nan Abraham kanan Sarah. 

{{:en:obs:obs-06-02.jpg?nolink&640x360}}

Pangayadi nin kaboyotan a pangomodang nin ipoh, main yan nakit a libon. Ket nagpaked ya ihtew. Ha anlolomiteh ana, anlomateng hilaynay bābayin makew manayeb. Nakigwang yay ipoh kanan Apo Dioh, a wana, “Apo Dioh, haglapan mo ko. Anti ko ihti ha haley nin libon a panayeban lan babalatang. Ket hiyay labay ko, no hinya dayi mamiyay kangkon inomen ko boy mamainom kanlan kakamelyo ko, yabaytew yayna ye pagkakitan a labay mon ibiyay kangko a pag-ahawa nan Isaac.” Ha ampakigwang ya po, main anan linomateng ihtewbay a matampa a babayi. Rebekah ye ngalan na. Apo na yan Nahor a katongno nan Abraham. Ket hiyay Rebekah, pinainom na yay ipoh boy pinainom na hila met ye kakamelyo nan ipoh.

{{:en:obs:obs-06-03.jpg?nolink&640x360}}

Ha pamigantah nin pamainom nan Rebekah, ket noli ya. Ket nakilakew ya met ye ipoh. Ha niabot hila ha baey, hiyay ipoh, in-awok na kanlan pamilya nan Rebekah, a wana kanla, “No malyadi dayi, makilakew yay Rebekah kangko, ta ahawaen na yan Isaac a anak nan amo ko.” 
Ket hiyay indo nan Rebekah, tinepet na ya met ye Rebekah, a wana, “Rebekah, makilakew ka nayi kana o ahe?” 
“ Makilakew ako kana,” wanan Rebekah. 
Ha lomateng hila ha baey nan Abraham, ket nakit na yan Isaac ye balatang a nagngalan Rebekah. Ket tinanggap na ya met nin Isaac a pag-ahawa na.


{{:en:obs:obs-06-04.jpg?nolink&640x360}}

Haanin, ha kaboyotan nin panaon, natey yay Abraham. Ket hiyay kangedan a impangako nan Apo Dioh kanan Abraham, ket tanda naynan alan nin Isaac a maipalakew kana. Noba hiyay Isaac boy Rebekah, homain hila po anak. Inihip nan Isaac, a wana, “Hiyay maidap, homain kayi po pianakan. Way-ihtew ye kangedan ko? Way-omon akon mag-ilyadin bapa nin malabong a nanahyon?”

{{:en:obs:obs-06-05.jpg?nolink&640x360}}

Ket hiyay Isaac, nakigwang ya kanan Apo Dioh, a wana, “Apo, no kalabayan mo, magkaanak kayi.” Ket tinopad nan Apo Dioh ye pamakigwang nan Isaac, ta naboktot yay Rebekah. 

{{:en:obs:obs-06-06.jpg?nolink&640x360}}

Ha maboktot ya po ye Rebekah nin kambal, inhabi naynan Apo Dioh kanan Rebekah, a wana, “Hiyay makaagat a anak mon kambal, maghilbi ya kanan ali na.” Ket nanganak yan kambal a lālaki.

{{:en:obs:obs-06-07.jpg?nolink&640x360}}

Ha naianak hilayna, hiyay makaagat, pinangalanan la yan Esau. Ket  matibya ya boy malabok ye lalaman na. Hiyay makaydeng, pinangalanan la yan Jacob.

//A Bible story from: Genesis 24:1-25:26//