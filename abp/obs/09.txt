====== 9. God Calls Moses ======

{{:en:obs:obs-09-01.jpg?nolink&640x360}}

Ha natey yaynay Jose, hilay papaltido na, angkomonin hila po ha Ehipto. Ha kaboyotan  nin panaon, ket hilay lālahi la a anhabtan Israelita, linomabong hilayna.

{{:en:obs:obs-09-02.jpg?nolink&640x360}}

Ha kaboyotan nin panaon, hilay taga Ehipto, naliwaan la yaynay Jose boy hiyay pāghilbi na kanlan taga Egipto. Haanin, main ana met nin bayon nagpoon ha Egipto. Ket naliwaan na met ye panaglap nan Jose. Ket yatin bayon poon, in-ipoh na hilay Israelita. 

{{:en:obs:obs-09-03.jpg?nolink&640x360}}

Hilay Ehipsio, pinilit la hilay Israelita a manyag nin mangatagay a baey boy maway a banwa.


{{:en:obs:obs-09-04.jpg?nolink&640x360}}

Noba ha nakit nan Poon Paraon a haingan hilaynan anlomabong ye aanak lan Israelita, ket nanyag yan bilin, a wanae, “No lāki ye maianak nin Israelita, itapon ye ongi ha kabatwan ta omon ya matey.” 


{{:en:obs:obs-09-05.jpg?nolink&640x360}}

Haanin, main maghay Israelita a babayi a nanganak nin lāki. Tanda nan babayi ye bilin nan Poon Paraon a pateyen ye anak a lāki. Ket hinabi na ha hadili na a, “Itayo ko yay ongi ko legan ahe na po tanda nin Poon Paraon.”


{{:en:obs:obs-09-06.jpg?nolink&640x360}}

Kaya-bay nanyag yan belyag haka na pinonahan nin lilin ta omon ahe mahlepan nin lanom. Pangayadi, ingkonin nayay ongi ha belyag ket inlakew nayayna ha gilid lanom a kataiban ha kabatwan. Hiyay katongno nan ongi a nagngalan Miriam, nakew ya met ha kabatwan, ta ambabantayan na ya no hinyay malyadi kana. 


{{:en:obs:obs-09-07.jpg?nolink&640x360}}

Haanin, hiyay balatang nan Poon Paraon, nakit na yay belyag ha kabatowan. Ket impakwa na ya kanan ipoh na. Ha inlateng na ya, linokatan nan balatang nan Poon ye belyag. Ket nakit na yay ongi. Hiyay dinapat na, kingwa na yay ongi. Ta pag-anak na yayna. Ket Moises ye impangalan na.


{{:en:obs:obs-09-08.jpg?nolink&640x360}}

Hiyay Moises, niyomadet ya ha baey nan Poon lan Egipsio. Haanin, ha bayontao yayna, nagpahyal ya ha logal lan Israelita. Ket nakit nay maghan Israelita a ampahakitan nin maghan Egipsio. Oli ta tanda nan Moises a kapadiho na yan Israelita, ket hinaglapan na ya. 

{{:en:obs:obs-09-09.jpg?nolink&640x360}}

Ket ha nabaan nan Moises a homain ampakakit, ket pinatey na yay Egipsio boy in-ilbeng na ya. Noba main manayti nakakit ha dinapat na. Ket yatin dinapat nan Moises, nabalitaan nan Poon Paraon.


{{:en:obs:obs-09-10.jpg?nolink&640x360}}

Ket ha natandaan nan Poon Paraon ye nalyadi, labay na yan pateyen ye Moses. Noba ha natandaan nan Moises a pateyen na yan Poon Paraon, tinomakah ya, ta makew ya ha mataang a logal. Ket ihtewbay ya kinomonin.

{{:en:obs:obs-09-11.jpg?nolink&640x360}}

Hiyay Moises, ampagpahtol yan aayop ha wangwang a mataang ha Ehipto. Ket ihtew yayna met nakaahawa. Ket nakaalalak ya nin loway lālaki.

{{:en:obs:obs-09-12.jpg?nolink&640x360}}

Main maghay mangaamot a kapelhan nan ampagpahtol nin kakalnilo. Ket nakakit yan maghay makandin kayo a andomlag. Noba tandah yan ahe maolam. Kaya-bay hinaleyan na ya. Ket ha mahaley yayna, nange na yan naghabi ye Apo Dioh a anti ha makandin kayon andomlag.

{{:en:obs:obs-09-13.jpg?nolink&640x360}}

Ket hinabi nan Apo Dioh kanan Moses, “Moises, mag-odong ka ha Egipto. Ta hika ye gawien kon mangiligtah kanlan Israelita a inipoh lan Egipsio,” wanan Apo Dioh. Hinabi nan Apo Dioh yati, ta labay na a mag-odong hilay Israelita ihtew ha Canaan a logal a impangako nan Apo Dioh kanla. Ta yabaytew a logal ye impangako na kanlan Abraham, Isaac boy Jacob. 

{{:en:obs:obs-09-14.jpg?nolink&640x360}}

Noba hiyay Moses, ahe na labay ye makew ha Egipto. Ta angkalimo ya.

{{:en:obs:obs-09-15.jpg?nolink&640x360}}

Ket hiyay dinapat nan Apo Dioh, intobol na yay Aaron a katongno nan Moises. Ta hiyabay ye managlap kanan Moises. Noba hinabi nan Apo Dioh kanlan Moses boy Aaron, a wana, “Adi kawo anhomoko. Magteeh kawo. Ta mabyang ye tonga nan Poon Paraon ha Egipto.”

//A Bible story from: Exodus 1-4//