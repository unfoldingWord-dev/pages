====== 12. Panlomipay Ha Matibya a Lanom======

{{:en:obs:obs-12-01.jpg?nolink&640x360}}

Ha pabekah, inomalih hilaynay Israelita ha Ehipto. Ket angkaaliket hilan tobat, ta aliwa hilaynan ipoh. Boy angkaaliket hilaynan makalakew ha logal a impangako nan Apo Dioh kanla. Hilay Egipsio, namyay hilan digalo a ginto boy pilak kanlan Israelita. Main met Israelita a nakilakew kanlan Israelita.

{{:en:obs:obs-12-02.jpg?nolink&640x360}}

No mangaamot ye pangomodang la, hiyay Apo Dioh, anti ya ha owep, a ampona ta omon la matandaan ye dānan la. Ket no madeglem, hiyay Apo Dioh, mahnag yan ba’mon apoy a angkaona kanla.

{{:en:obs:obs-12-03.jpg?nolink&640x360}}

Ket ahe naboyot, hiyay Poon Paraon boy hilay tatao na, an-ihipen la no way-omen la hilayna man mapagipoh ye Israelita.

{{:en:obs:obs-12-04.jpg?nolink&640x360}}

Haanin, hiyay Poon Paraon, hinagyat na hilay hohondaloh na, ta kamaten la hilay Israelita. Ket ha natamolaw lan Israelita ye hohondaloh a ampangamat kanla, nalimo hilan tobat.

{{:en:obs:obs-12-05.jpg?nolink&640x360}}

Hiyay Apo Dioh, hinabi na kanan Moises, a wana, “Makew kawoynan ha Matibya a Dagat. Ta ipakit ko ye kapalyadiyan ko.”

{{:en:obs:obs-12-06.jpg?nolink&640x360}}

Ket hiyay apoy a angkonaan nan Apo Dioh ha madeglem, nakew ya ha hoyotan lan Israelita. Kaya-bay hilay Ehipsio a ampangamat kanla, ahe la hilayna makitan, oli ha makogpa a owep a anti ha pietan la.

{{:en:obs:obs-12-07.jpg?nolink&640x360}}

Ket hiyay Moses, intawo na yan bengat ye Matibya a Dagat. Ket hiyay Apo Dioh, namaangin yan mak-haw. Ket nabtak yay lanom nin dagat. Ket naanggaan yay lota a mamala, angga ha malyadi laynan dānan. 

{{:en:obs:obs-12-08.jpg?nolink&640x360}}

Ket hiyay lanom, nailingling ya ha maitaligmang a gilid nin dān. Ket hilay Israelita, kinomodang hila ha namalan a lota.  

{{:en:obs:obs-12-09.jpg?nolink&640x360}}

Haanin, tinomagay yay owep. Ket nakit lan Ehipsio, a angkomodang hilaynay Israelita ha pietan nin lanom a nailingling.

{{:en:obs:obs-12-10.jpg?nolink&640x360}}

Ket hilay Ehipsio, hinombong la hila ha andānan lan Israelita. Noba hiyay lota a namala, pinapita’ na yan Apo Dioh. Ket ihtew hilayna nangaitatahek.

{{:en:obs:obs-12-11.jpg?nolink&640x360}}

Ha nakalipay hilaynay Israelita, hinabi nan Apo Dioh kanan Moses, a wana, “Tawoen mon oman ye dagat.” Ket ha tinawo nan oman nin Moises ye dagat, niaep yay lanom. Hilay kaganaan lan Egipsio a nangaitatahek ihtew ha pietan nin lanom, ket natey hilan alimeh.

{{:en:obs:obs-12-12.jpg?nolink&640x360}}

Ha nakit lan Israelita ye nalyadi kanlan Ehipsio, namteg hilayna kanan Apo Dioh a pinatayaan na yay Moses bilang propita na.

{{:en:obs:obs-12-13.jpg?nolink&640x360}}

Naaliket hilan tobat ye Israelita, oli ha pangiligtah nan Apo Dioh kanla ha pagkaipoh la kanan Poon Paraon. Ket haanin, nagkanta hilaynan panggalang kanan Apo Dioh boy pamahalamat kana, ta inligtah na hila.

{{:en:obs:obs-12-14.jpg?nolink&640x360}}

Imbilin nan Apo Dioh kanlan Israelita, a wana, “Balang taon, hayaghagan yoy pangiligtah ko kanyo ha Egipto boy mangihagpa kawon digalon homain pakaomihan bilang pangihipan nin pangiligtah ko kanyo paibat hatew ha anti kawo po ha Egipto.”

//A Bible story from: Exodus 12:33-15:21//