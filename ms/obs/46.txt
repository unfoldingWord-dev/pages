====== 46. Paulus Menjadi Pengikut Isa ======

{{:en:obs:obs-46-01.jpg?nolink&640x360}}

Saul merupakan seorang lelaki yang menjadi dalang  utama dalam pembunuhan Stefanus dialah juga yang menjaga barang-barang kepunyaan mereka yang merejam Stefanus.  Pada hari yang sama, orang-orang Kristian yang lain juga  turut dianiaya, dan mereka melarikan ke seluruh daerah. 

Saul terus menganiayai orang Kristian dengan mengeledah dari rumah ke rumah, menangkap lelaki dan perempuan, dan memasukkan mereka ke dalam penjara. Saul mendapat keizinan dari imam besar untuk pergi ke kota Damsik untuk menangkap orang Kristian di sana dan membawa mereka kembali ke Yerusalem. 

{{:en:obs:obs-46-02.jpg?nolink&640x360}}

Ketika Saul dalam perjalanan ke Damsik, Isa memperlihatkan diriNya dalam suatu cahaya terang dan berkata, “Saul! kenapa engkau menganiayai Aku?” Ia berkata, “Siapakah Engkau, Tuan?”  Isa menjawap, “Aku adalah Isa yang engkau aniayai.”

{{:en:obs:obs-46-03.jpg?nolink&640x360}}

Apabila Saul bangkit berdiri, ia tidak dapat melihat dan terpaksa dituntun oleh orang lain ke Damsik. Saul tidak makan dan minum selama tiga hari.

{{:en:obs:obs-46-04.jpg?nolink&640x360}}

Lalu Allah memperlihatkan diriNya kepada seorang Kristian yang bernama Ananias dan berkata, “Pergilah ke rumah di mana Saul tinggal. Tumpangkan tanganmu ke atasnya supaya dia dapat melihat lagi. Aku telah memilihnya untuk mengisytiharkan NamaKu kepada mereka yang belum diselamatkan.  Aku akan menunjukkan kepadanya betapa dahsyatnya penderitaan yang akan ia lalui kerana Aku.” Lalu Ananias pun mendoakan Saul, dan penglihatannya kembali pulih seperti sediakala.

{{:en:obs:obs-46-06.jpg?nolink&640x360}}

Saul pun segera dibaptiskan, dan mulai memberitakan Isa kepada orang-orang Yahudi dengan berkata, “Isa adalah Putera Allah!” Orang-orang Yahudi menjadi hairan kerana orang yang sama yang mencuba menghapuskan orang-orang Kristian akhirnya menjadi Kristian. Saul berdebat dengan orang-orang Yahudi, dan membuktikan bahawa Isa merupakan Almasih itu.  Saul lebih dikenali sebagai Paulus.  

{{:en:obs:obs-46-07.jpg?nolink&640x360}}

Setelah beberapa hari, orang-orang Yahudi pula merancang untuk membunuh Paulus. Mereka menempatkan orang di semua pintu gerbang kota untuk membunuhnya.  Tetapi Paulus mendengar tentang rencana tersebut lalu kawan-kawannya menolongnya untuk melarikan diri. Pada suatu malam mereka menurunkannya dari atas tembok dengan sebuah keranjang.  Paulus melarikan dirinya dan terus memberitakan tentang Isa.  

//Cerita Injil dari: Kisah para Rasul 6:8-8:3; 9:1-25//
