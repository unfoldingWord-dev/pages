====== 34. Isa Mengajar Tentang Perumpamaan======

{{:en:obs:obs-34-01.jpg?nolink&640x360}}

Isa menceritakan banyak perumpamaan tentang Kerajaan Allah.  Ia berkata, “Kerajaan Allah ibarat sebiji benih sesawi yang ditabur oleh seorang pekebun di ladang.  Ketika benih masih dalam bentuk biji, ia merupakan benih yang paling kecil dari yang lain.”   

{{:en:obs:obs-34-02.jpg?nolink&640x360}}

“Tetapi apabila ia tumbuh, ia merupakan yang paling besar dari tumbuhan lain dalam kebun, cukup besar sehingga burung-burung pun dapat membuat sarang pada dahan-dahannya.”

{{:en:obs:obs-34-03.jpg?nolink&640x360}}

Isa menceritakan sebuah lagi perumpamaan yang lain, “Kerajaan Allah umpama ragi yang dicampur ke dalam roti oleh seorang perempuan lalu mengadunnya hingga sebati.”

{{:en:obs:obs-34-04.jpg?nolink&640x360}}

“Kerajaan Allah juga umpama sebuah harta yang disembunyikan di ladang, yang pada akhirnya dijumpai oleh seorang lelaki dan menanamnya semula. Dalam kegairahannya, ia pergi lalu menjual semua yang ada padanya dan membeli ladang tersebut.” 

{{:en:obs:obs-34-05.jpg?nolink&640x360}}

“Kerajaan Allah juga umpama seorang pedagang yang sedang mencari mutiara yang sangat berharga. Apabila ia mengetahui ada sebutir mutiara yang mahal harganya, maka ia pun menjual semua apa yang ada padanya guna untuk membelinya.”  

{{:en:obs:obs-34-06.jpg?nolink&640x360}}

Lalu Isa menceritakan satu perumpamaan berkenaan dengan orang yang bermegah dengan perbuatan baik yang mereka lakukan dan pada waktu yang sama menghina orang lain. “Dua orang  pergi ke Bait Suci di Yerusalem untuk berdoa.  Yang seorang merupakan seorang pemungut cukai, dan yang  seorang lagi pemimpin agama.” 

{{:en:obs:obs-34-07.jpg?nolink&640x360}}

“Pemimpin agama tersebut berdoa seperti ini, ‘Terima kasih Tuhan kerana saya tidak seperti orang lain – pencuri, tidak benar, penzinah, atau seperti pemungut cukai itu.’” 

{{:en:obs:obs-34-08.jpg?nolink&640x360}}

“Saya berpuasa dua kali seminggu dan setia memberi perpuluhan untuk Tuhan dalam setiap yang saya dapat.”

{{:en:obs:obs-34-09.jpg?nolink&640x360}}

“Tetapi pemungut cukai berdiri dari jauh, dan tidak berani mengarahkan pandangannya ke syurga, tetapi memukul dadanya dan berdoa, ‘Allah, kasihanilah aku orang berdosa.”

{{:en:obs:obs-34-10.jpg?nolink&640x360}}


Lalu Isa berkata, “Sesungguhnya, Aku berkata kepadamu, sebaik saja pemungut cukai itu balik ke rumah ia diampuni, tetapi tidak bagi pemimpin agama. Orang yang sombong akan direndahkan, tetapi siapa yang merendahkan dirinya akan ditinggikan.”

//Cerita Injil dari: Matius 13:31-33, 44-46; Markus 4:30-32; Lukas 13:18-21; 18:9-14//
