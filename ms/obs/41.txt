====== 41. Allah Membangkitkan Isa dari Kematian======
 
{{:en:obs:obs-41-01.jpg?nolink&640x360}}

Setelah Isa disalibkan, para pemimpin Yahudi yang tidak percaya berkata kepada Pilatus, “Si penipu, Isa, Ia pernah mengatakan akan bangkit dari kematian setelah genap tiga hari. Kubur harus dikawal supaya murid-muridNya tidak akan mencuri mayat  tersebut kemudian mereka akan berkata Ia sudah bangkit dari kematian.” 


{{:en:obs:obs-41-02.jpg?nolink&640x360}}

Pilatus berkata, “Kubur haruslah dikawal rapi sebaik mungkin.” Begitupun laluan masuk ke dalam ditutupi dengan batu dan dikawal oleh para prajurit bagi memastikan tiada orang yang dapat menyelinap masuk untuk mencuri mayat. 

{{:en:obs:obs-41-03.jpg?nolink&640x360}}


Hari sesudah Isa dikuburkan merupakan hari Sabat, hari perhentian. Pada awal pagi setelah Sabat, beberapa perempuan pergi menziarahi kubur Isa untuk menghambur lebih banyak rempah mayat pada tubuhNya.

{{:en:obs:obs-41-04.jpg?nolink&640x360}}

Maka terjadilah suatu gempa bumi kuat. Seorang malaikat Tuhan kelihatan turun dari langit, dengan sinaran cahaya seperti kilat.  Ia menggulingkan batu yang menutupi laluan masuk ke kubur dan duduk di atasnya.  Para prajurit yang sedang mengawal gementar dan rebah ke tanah seperti orang mati. 

{{:en:obs:obs-41-05.jpg?nolink&640x360}}

Malaikat berkata kepada perempuan-perempuan tersebut, “Jangan takut. Isa tidak ada di sini.  Ia sudah bangkit dari kematian, seperti mana yang dikatakanNya Ia akan bangkit! Pergilah ke kubur dan lihatlah sendiri.”  Perempuan-perempuan itu pun pergi ke dalam kubur dan melihat tempat di mana Isa dibaringkan.  MayatNya sudah tidak di sana!

{{:en:obs:obs-41-06.jpg?nolink&640x360}}


Lalu malaikat pun memberitahukan kepada perempuan-perempuan tersebut, “Beritahukan kepada para murid bahawa Isa telah bangkit dari kematian dan Ia akan mendahului mereka ke Galilea.”

{:en:obs:obs-41-07.jpg?nolink&640x360}}

Perempuan-perempuan tersebut penuh dengan ketakutan dan melimpah-limpah dengan sukacita. Mereka lari untuk menyampaikan   berita baik tersebut kepada para murid. 

{{:en:obs:obs-41-08.jpg?nolink&640x360}}

Dalam perjalanan, Isa memperlihatkan diriNya kepada mereka, dan mereka menyembah Dia.  Isa berkata, “Janganlah takut. Pergi dan beritahukanlah kepada murid-murid bahawa Aku akan bertemu dengan mereka di Galilea.”

//Cerita Injil dari: Matius 27:62-28:15; Markus 16:1-11; Lukas 24:1-12; Yahya 20:1-18//
