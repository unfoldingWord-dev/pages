====== 39. Isa Diadili ======


{{:en:obs:obs-39-01.jpg?nolink&640x360}}

Waktu itu sudah tengah malam. Para prajurit membawa Isa ke rumah imam besar untuk siasat.  Petrus mengikuti dari belakang. Sewaktu Isa dibawa ke dalam rumah, Petrus berada di luar sambil memanaskan diri berdekatan dengan api. 

{{:en:obs:obs-39-02.jpg?nolink&640x360}}

Di dalam rumah pemimpin Yahudi itulah Isa diadili. Mereka membawa ramai saksi palsu terhadap Isa.  Namun, kesaksian mereka bercanggah satu dengan yang lainnya, oleh yang demikian sulit untuk mereka membuktikan bahawa Isa bersalah.  Isa mendiamkan diri.

{{:en:obs:obs-39-03.jpg?nolink&640x360}}

Akhirnya, imam besar memandang muka Isa sambil berkata, “Beritahukanlah pada kami, apakah Engkau Mesias itu, Anak Allah yang hidup?”

{{:en:obs:obs-39-04.jpg?nolink&640x360}}

Isa berkata, “Akulah Dia, dan kamu akan melihat Aku duduk bersama-sama dengan Allah dan datang dalam kemuliaan dari syurga. Imam besar itu pun mengoyakkan pakaiannya dengan marah dan berteriak, “Kamu sudah mendengar Ia sendiri berkata bahawa Dia adalah Anak Allah. Apakah keputusan kamu?”

{{:en:obs:obs-39-05.jpg?nolink&640x360}}

Mereka semua menjawab, “Dia layak untuk mati!” Lalu mereka mengikat mataNya, meludahi, memukul, dan mengejekNya.

{{:en:obs:obs-39-06.jpg?nolink&640x360}}

Di luar rumah, seorang anak perempuan melihat Petrus dan berkata, “Engkau juga bersama Isa!” Tetapi Petrus menafikannya.  Kemudian, datang lagi seorang anak perempuan dan mengatakan hal yang sama, dan kali ini pun Petrus tetap menafikannya.  Akhirnya, mereka berkata, “Engkau pun bersama Isa kerana kamu berdua sama-sama datang dari Galilea.”

{{:en:obs:obs-39-07.jpg?nolink&640x360}}

Petrus bersumpah, dengan berkata, “Kiranya aku dikutuki Allah kalau aku mengenal orang ini!” Tidak lama kemudian ayam pun berkokok, dan Isa berpaling dan memandang kepada Petrus.

{{:en:obs:obs-39-08.jpg?nolink&640x360}}

Petrus pun pergi di luar dan menangis terisak-isak.  Sementara itu, ketika Yudas, si pengkhianat itu, melihat bahawa Isa telah dijatuhi hukuman, ia pun berasa hiba dan pergi lalu membunuh diri.

{{:en:obs:obs-39-09.jpg?nolink&640x360}}

Awal pagi berikutnya, para pemimpin Yahudi membawa Isa kepada gabenor Romawi, iaitu Pilatus, dengan harapan Isa dihukum mati. Pilatus bertanya kepadaNya, “Adakah Engkau Raja orang Yahudi?”

{{:en:obs:obs-39-10.jpg?nolink&640x360}}

Isa menjawab, “Engkau sendiri yang mengatakannya, tetapi KerajaanKu bukanlah berasal dari dunia. Seandainya demikian, para pengikutKu pasti akan saling berlawan sesama sendiri untuk merebutKu.  Tetapi Aku datang ke dunia untuk mewartakan kebenaran tentang Allah.  Setiap orang yang mengasihi kebenaran mendengarkan Aku.”  Pilatus berkata, “Apa itu kebenaran?” 

{{:en:obs:obs-39-11.jpg?nolink&640x360}}

Setelah berkata-kata dengan Isa, Pilatus keluar dan pergi kepada orang ramai dan berkata, “Aku sama sekali tidak menemukan apa-apa kesalahan pada orang ini.” Tetapi para pemimpin Yahudi dan orang ramai masih berdegil sambil berteriak, “Salibkan Dia!” Pilatus menjawab, “Dia tidak bersalah.” Malah mereka berteriak dengan nada nyaring. Lalu Pilatus berkata kali ketiga, “Dia tidak bersalah!”

{{:en:obs:obs-39-12.jpg?nolink&640x360}}

Tetapi Pilatus bimbang akan tercetusnya huru-hara, maka ia pun menyerahkan Isa kepada mereka untuk disalibkan. Para prajurit menghayunkan Isa dengan cemeti lalu mengenakan jubah dan mahkota duri, dan mereka mengejekNya, dengan berkata, “Lihat, Raja orang Yahudi!”

//Cerita Injil dari: Matius 26:57-27:26; Markus 14:53-15:15; Lukas 22:54-23:25; Yahya 18:12-19:16//
