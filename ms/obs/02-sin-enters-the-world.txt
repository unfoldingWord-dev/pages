====== 2. Sin Enters the World ======


{{:en:obs:obs-02-01.jpg?nolink&640x360}}


Adam dan Hawa senang sekali hidup dalam taman yang serba indah yang disediakan Allah bagi mereka. Tidak seorang pun dari mereka mengenakan pakaian, tetapi mereka tidak merasa malu, kerana dosa belum masuk ke dalam dunia. Mereka sentiasa bersiar-siar dalam taman dan berbicara langsung kepada Allah. 



{{:en:obs:obs-02-02.jpg?nolink&640x360}}


Tetapi seekor haiwan yang disebut ular yang licik sedang berada dalam taman. Ular tersebut bertanya kepada perempuan itu, “Apakah benar Allah telah melarangmu untuk makan buah dari pohon dalam taman ini?”


{{:en:obs:obs-02-03.jpg?nolink&640x360}}


Perempuan itu menjawab, “Allah memberitahukan kepada kami bahawa kami boleh saja makan dari  mana-mana pohon kecuali dari pohon pengetahuan tentang kebaikan dan kejahatan.  Allah memberitahu kepada kami, “Kalau kamu makan buah pohon tersebut atau menyentuhnya sekalipun, kamu pasti akan mati.” 


{{:en:obs:obs-02-04.jpg?nolink&640x360}}


Ular menyahut, “Itu tidak benar! Kamu tidak akan mati.  Allah tahu sebaik saja kamu memakannya, kamu akan mengerti akan segala perkara seperti Dia.  Kamu akan sama seperti Allah, tahu apa itu yang baik dan yang jahat.”

{{:en:obs:obs-02-05.jpg?nolink&640x360}}


Perempuan itu pun memandang sambil mengamat-amati buah tersebut yang tampaknya cukup menarik dan kelihatan enak dimakan.  Perempuan itu juga mahu menjadi bijak, lalu ia memetik sebahagian dari buah dan memakannya.  Lalu ia berpaling dan memberikan sebahagian kepada suaminya, yang berada bersamanya, lalu dia pun makan. 

{{:en:obs:obs-02-06.jpg?nolink&640x360}}


Tiba-tiba, mata mereka terbuka, dan saat itu terus sedar yang dirinya dalam keadaan terlanjang.  Mereka cuba menutupi keadaannya yang terlanjang dengan menjahit bahan dari daun-daunan untuk dijadikan pakaian mereka. 

{{:en:obs:obs-02-07.jpg?nolink&640x360}}


Lalu lelaki tersebut dan juga isterinya mendengar suara Allah berjalan-jalan dalam taman.  Kedua-duanya menyembunyikan diri dari Allah.  Maka Allah berseru kepada lelaki itu, “Di manakah engkau?” Adam menjawab, “Aku mendengarkan Engkau berjalan dalam taman, lalu aku takut, kerana aku telanjang.  Itu sebabnya saya menyembunyikan diri.” 

{{:en:obs:obs-02-08.jpg?nolink&640x360}}


Lalu Allah bertanya, “Siapakah yang memberitahu kamu bahawa engkau telanjang? Adakah engkau memakan buah yang Aku larang jangan dimakan?” Lelaki itu menjawab, “Engkau yang memberikan perempuan  itu kepadaku, maka dialah memberikan buah tersebut.”  Seterusnya Allah bertanya kepada perempuan, “Apakah yang kamu lakukan?”  Perempuan itu pun menjawab, “Ular itu telah menipu aku.”

{{:en:obs:obs-02-09.jpg?nolink&640x360}}


Allah berkata kepada ular, “Terkutuklah engkau! Engkau akan menjalar dengan perutmu dan memakan debu tanah.  Engkau dan perempuan itu saling membenci sesama sendiri, juga anak-anakmu dan anak-anak perempuan itu akan membenci sesama sendiri. Keturunan dari perempuan akan meremukkan kepalamu, dan engkau mematuk tumitnya.”

{{:en:obs:obs-02-10.jpg?nolink&640x360}}


Lalu Allah berkata kepada perempuan itu, “Engkau akan mengalami kesukaran sewaktu melahirkan anak iatu suatu proses yang menyakitkan bagimu.  Engkau akan memerlukan suamimu, yang juga akan memerintahkan dirimu.” 

{{:en:obs:obs-02-11.jpg?nolink&640x360}}


Allah berkata kepada lelaki tersebut, “Engkau lebih cenderung mendengar isterimu dan membelakangi Aku. Sekarang bumi sudah terkutuk, maka engkau harus bekerja keras untuk untuk mendapat makanan.  Engkau akan mati, dan tubuhmu akan kembali menjadi debu.  Lelaki itu menamai isterinya Hawa, yang bermaksud, “kehidupan”, kerana dia menjadi ibu kepada semua umat manusia. Lalu Allah membuat pakaian Adam dan Hawa daripada kulit binatang.

{{:en:obs:obs-02-12.jpg?nolink&640x360}}


Lalu Allah berfirman, “Sekarang manusia itu telah menjadi seperti kita mengetahui hal-hal yang baik dan buruk, dan mereka harus dicegah agar tidak bebas memakan dari buah pohon kehidupan selamanya.” Lalu Allah mengusir Adam dan Hawa keluar dari taman tersebut. Allah menempatkan para malaikatNya untuk mengawasi pintu masuk ke taman guna untuk menghalangi sesiapa pun juga yang berhasrat makan dari buah pohon kehidupan.

//A Bible story from: Genesis 3//
