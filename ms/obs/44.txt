====== 44. Petrus dan Yohanes Menyembuhkan seorang Peminta Sedekah ======

{{:en:obs:obs-44-01.jpg?nolink&640x360}}

Pada suatu hari Petrus dan Yohanes pergi ke Bait Suci.  Sedang dalam perjalanan, mereka terlihat seorang yang lumpuh meminta wang.

{{:en:obs:obs-44-02.jpg?nolink&640x360}}

Petrus memandang dia dan berkata, “Aku tidak mempunyai wang untuk diberikan kepadamu. Tetapi apa yang ada padaku itulah yang akan ku berikan kepadamu.  Dalam Nama Isa, bangkit dan berjalanlah!”

{{:en:obs:obs-44-03.jpg?nolink&640x360}}


Dengan serta-merta orang itu sembuh, dan ia mulai berjalan dan melompat-lompat, memuji Allah.  Orang-orang dalam Bait Suci pun hairan.

{{:en:obs:obs-44-04.jpg?nolink&640x360}}

Dalam sekejap masa saja terbentuklah satu kerumunan orang. Petrus berkata kepada mereka, “Mengapa kamu hairan dengan kesembuhan orang ini? Bukan oleh kuasa kami dia disembuhkan, tetapi oleh iman dalam Nama Isa.”

{{:en:obs:obs-44-05.jpg?nolink&640x360}}


“Kamu mendesak agar Isa dibunuh.  Kamu membunuh sumber kehidupan, tetapi Allah membangkitkanNya dari kematian.  Beginilah cara Allah menggenapi nubuatan iaitu Mesias akan menderita dan mati. Tetapi sekarang, bertaubat dan berpalinglah kepada Allah supaya dosamu akan dihapuskan.”

{{:en:obs:obs-44-06.jpg?nolink&640x360}}

Para pemimpin Bait Suci sangat tersinggung dengan apa yang Petrus dan Yohanes katakan. Lalu mereka ditangkap dan dipenjarakan.  Tetapi ramai orang percaya dengan apa yang mereka lihat dan dengar dan Jemaat semakin bertambah  menjangkau  5,000 orang, ditambah lagi dengan perempuan dan kanak-kanak.

{{:en:obs:obs-44-07.jpg?nolink&640x360}}


Ke esokan harinya, para pemimpin Yahudi membawa Petrus dan Yohanes di hadapan imam besar dan keluarganya.  Mereka bertanya, “Dengan kuasa apakah kamu melakukan semua ini?”

{{:en:obs:obs-44-08.jpg?nolink&640x360}}

Petrus menjawab, “Dengan Nama Isa Almasih.  Kamu salibkan Dia, tetapi Allah membangkitkanNya semula! Kamu menolak Dia, tetapi tidak ada jalan lain untuk diselamatkan kecuali melalui Nama Isa!”


{{:en:obs:obs-44-09.jpg?nolink&640x360}}


Para pemimpin terkejut kerana mereka melihat sendiri bahawa mereka berdua hanyalah manusia biasa yang tidak berpendidikan.  Para pemimpin juga tahu orang-orang ini ada bersama-sama dengan Isa. Setelah mereka memberi amaran kepada Petrus dan Yohanes, mereka pun dibebaskan.

//Cerita Injil dari: Kisah para Rausl  3:1-4:22//
