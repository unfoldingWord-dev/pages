====== 28. Seorang Pemimpin Muda Kaya ======

{{:en:obs:obs-28-01.jpg?nolink&640x360}}


Pada suatu hari ada seorang pemimpin muda yang kaya datang kepada Isa dan bertanya kepadaNya, “Guru yang baik, perbuatan baik yang bagaimanakah yang harus aku lakukan untuk memperoleh hidup kekal?” Isa berkata kepadanya, “Mengapakah engkau menyebut Aku baik?  Hanya Satu saja yang baik, iatu Allah.  Tetapi kalau engkau mahu memperoleh hidup kekal, turutilah semua hukum-hukum Allah.”


{{:en:obs:obs-28-02.jpg?nolink&640x360}}


“Hukum yang mana satu?” ia bertanya. Isa menyahut, “Jangan membunuh.  Jangan berzinah.  Jangan mencuri.  Jangan berbohong. Hormatilah ayah dan ibumu, dan kekasihilah sesamamu manusia seperti dirimu sendiri.” 

{{:en:obs:obs-28-03.jpg?nolink&640x360}}


Orang muda itu yang berusaha membuktikan dirinya benar, berkata, “Aku telah menuruti semua hukum-hukum ini sejak dari kecil lagi.  Apa lagi yang perlu saya lakukan?”  Isa memandangnya dan mengasihinya.

{{:en:obs:obs-28-04.jpg?nolink&640x360}}

Isa menjawab, “Kalau engkau ingin menjadi sempurna, maka pergi dan juallah semua yang kamu miliki  dan serahkanlah hasil jualanmu itu kepada orang-orang miskin, dan engkau akan memperoleh harta yang tersedia di sorga.”

{{:en:obs:obs-28-05.jpg?nolink&640x360}}

Apabila anak muda itu mendengar hal itu, ia berasa amat sedih, kerana ia sangat kaya.  Ia menoleh dan meninggalkan Isa, kerana tidak rela mengorbankan kekayaannya. 

{{:en:obs:obs-28-06.jpg?nolink&640x360}}

Lalu Isa berkata kepada murid-muridNya, “Betapa sukarnya bagi orang-orang kaya untuk masuk Kerajaan Allah!  Ya, lebih mudah bagi seekor keledai masuk pada lubang jarum daripada seorang yang kaya masuk Kerajaan Allah.” 

{{:en:obs:obs-28-07.jpg?nolink&640x360}}


Apabila murid-murid itu mendengar hal tersebut mereka terperanjat dan berkata, “Lalu siapa yang dapat diselamatkan?”

{{:en:obs:obs-28-08.jpg?nolink&640x360}}

Isa memandang kepada mereka dan berkata, “Untuk manusia hal ini tidak mungkin, tetapi kepada Allah, tiada yang mustahil.”

{{:en:obs:obs-28-09.jpg?nolink&640x360}}

Petrus berkata kepada Isa, “Kami telah meninggalkan semuanya dan mengikutiMu.  Apakah ganjaran yang kami dapat?”

{{:en:obs:obs-28-10.jpg?nolink&640x360}}

Isa menjawab, “Setiap orang yang telah meninggalkan keluarga, saudara lelaki, saudara perempuan, ayah, ibu, anak-anak, atau harta benda kerana NamaKu, akan mewarisi 100 kali lipat di dunia yang akan datang dan juga hidup kekal. Tetapi siapa yang terdahulu akan menjadi kemudian, dan siapa yang kemudian akan menjadi yang terdahulu.”

//Cerita Injil dari: Matius 19:16-30; Markus 10:17-31; Lukas 18:18-30//
