====== 48. Isa Mesias Yang Dijanjikan ======

{{:en:obs:obs-48-01.jpg?nolink&640x360}}


Ketika Allah menciptakan dunia, semuanya sempurna.  Tidak ada dosa.  Adam dan Hawa saling mengasihi sesama sendiri, dan mereka mengasihi Allah.  Tidak ada kematian, penyakit atau kesakitan.  Seperti inilah yang Allah inginkan terhadap segala ciptaanNya. 

{{:en:obs:obs-48-02.jpg?nolink&640x360}}


Iblis, yang merupakan ular dalam kebun, menipu Hawa, dia dan Adam akhirnya berdosa terhadap Allah.  Kerana mereka berdosa, kematian, penyakit, dan kesakitan merupakan sebahagian dari kehidupan setiap orang di bumi ini.

{{:en:obs:obs-48-03.jpg?nolink&640x360}}


Yang lebih parah lagi, hubungan mereka dengan Allah telah putus. Sekarang setiap orang yang dilahirkan menjadi musuh Allah kerana dosa.  Allah mempunyai rencana untuk memperbaiki semua yang sudah dirosakkan oleh dosa.

{{:en:obs:obs-48-04.jpg?nolink&640x360}}

Allah berjanji bahawa salah seorang dari keturunan Hawa akan meremukkan kepala Iblis, dan Iblis akan mematuk tumitnya.  Ini bererti Iblis akan membunuh Isa, tetapi Allah akan membangkitkanNya setelah tiga hari.  Isa akan menghancurkan kuasa Iblis untuk selamanya.

{{:en:obs:obs-48-05.jpg?nolink&640x360}}

Ketika Allah membinasakan seluruh bumi dengan air bah, Ia sediakan kapal sebagai jalan keselamatan bagi mereka yang percaya kepadaNya. Dengan jalan yang sama, walaupun setiap orang patut untuk dibinasakan kerana dosa, namun Allah telah menyediakan jalan keselamatan bagi setiap orang yang percaya kepada Isa.

{{:en:obs:obs-48-06.jpg?nolink&640x360}}

Melkisedek ialah seorang imam yang memberkati Abraham.  Seperti Melkisedek, Isa merupakan seorang imam, yang jauh lebih tinggi. Ia menyerahkan diriNya sebagai korban. Inilah satu-satunya korban yang dapat menghapuskan dosa seluruh dunia.

{{:en:obs:obs-48-07.jpg?nolink&640x360}}

Allah memberitahukan kepada Abraham, “Melalui engkau, semua suku bangsa di dunia akan diberkati.” Isa merupakan keturunan dari Abraham.  Semua suku bangsa dalam dunia diberkati melalui Isa, kerana setiap orang yang percaya kepadaNya menjadi salah satu umat pilihan Allah, keturunan rohani dari Abraham.

{{:en:obs:obs-48-08.jpg?nolink&640x360}}


Allah menyediakan kambing biri-biri untuk Abraham sebagai  korban bagi menggantikan Ishak.  Isa mati seperti kambing biri-biri tersebut sebagai ganti diri kita.  Setiap orang patut mati untuk dosanya, termasuk anda!  Tetapi Allah sediakan Isa sebagai korban menggantikan anda.

{{:en:obs:obs-48-09.jpg?nolink&640x360}}


Ketika Allah mengirimkan kutuk yang terakhir di Mesir, setiap keluarga umat Israel perlu menyembelih seekor kambing biri-biri yang sihat dan darahnya dipercikkan di  sekeliling pintu. Apabila malaikat Tuhan melihat darah tersebut, ia akan melewati rumah itu dan tidak akan membunuh anak lelaki sulung yang dilahirkan.


{{:en:obs:obs-48-10.jpg?nolink&640x360}}

Isa merupakan Domba Paskah.  Dia sempurna tanpa dosa  dan menjadi korban pada waktu Perayaan Paskah.  Apabila setiap orang percaya kepada Isa, darah Isa menyucikan dosa orang tersebut, dan ia terlepas dari hukuman Allah. 

{{:en:obs:obs-48-11.jpg?nolink&640x360}}

Allah telah membuat satu perjanjian dengan bangsa Israel umat pilihanNya.  Dalam Perjanjian Allah Yang Baru, setiap orang dari pelbagai kelompok manusia boleh menjadi umat pilihan Allah dengan percaya kepada Isa.

{{:en:obs:obs-48-12.jpg?nolink&640x360}}


Musa merupakan seorang nabi besar yang mengisytiharkan Firman Allah. Seperti Musa, Isa merupakan seorang nabi yang jauh lebih besar.  Dia Sendirilah Firman Allah itu. 


{{:en:obs:obs-48-13.jpg?nolink&640x360}}

Allah berjanji kepada Daud bahawa Mesias merupakan salah satu keturunannya.  Isa, Mesias itu, merupakan keturunan istimewa dari Daud.

{{:en:obs:obs-48-14.jpg?nolink&640x360}}


Seperti Daud, Isa adalah Seorang Raja, tetapi Isa merupakan Raja seluruh alam semesta!  Ia akan datang lagi dan memerintah dengan keadilan dan kedamaian.

//Cerita Kitab Suci dari: Kejadian 1-3, 6, 14, 22; Keluaran 12, 20; 2 Samuel 7; Ibrani 3:1-6, 4:14-5:10, 7:1-8:13, 9:11-10:18; Wahyu 21//