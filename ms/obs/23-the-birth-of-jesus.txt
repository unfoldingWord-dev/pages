
====== 23. Kelahiran Isa ======

{{:en:obs:obs-23-01.jpg?nolink&640x360}}

Ketika Yusup mendapat tahu bahawa Maria sudah hamil, ia tahu bahawa bayi itu bukanlah kepunyaanya, lalu ia pun berhasrat untuk menceraikannya dengan diam-diam.  


{{:en:obs:obs-23-02.jpg?nolink&640x360}}


Malaikat berkata, “Yusup, janganlah takut untuk mengambil Maria sebagai isterimu.  Apa yang ada di dalam kandungannya adalah berasal dari Roh Kudus.  Ia bakal melahirkan seorang anak lelaki. Namakan Ia Isa, kerana Dia akan menyelamatkan umatNya dari dosa.”

{{:en:obs:obs-23-03.jpg?nolink&640x360}}


Lalu Yusup mengahwininya dan membawanya pulang sebagai isteri, tetapi ia tidak tidur dengannya sehinggalah Anak Maria  itu dilahirkan. 

{{:en:obs:obs-23-04.jpg?nolink&640x360}}


Ketika Maria hampir melahirkan bayinya, pemerintah Romawi mengarahkan agar semua orang pulang ke kota nenek moyang masing-masing untuk maksud pembancian.  Maria dan Yusup kenalah menempuh perjalanan jauh dari tempat asalnya Nazaret ke Betlehem. 

{{:en:obs:obs-23-05.jpg?nolink&640x360}}


Ketika mereka tiba di Betlehem, mereka tidak mempunyai tempat untuk menginap. Satu-satunya tempat yang ada untuk mereka ialah dalam sebuah ruangan di mana tempat itu juga merupakan kandang binatang.  Bayi tersebut dilahirkan di sana dan ibunya meletakkannya dalam sebuah palungan sapi, kerana tidak tersedia tempat untuknya. Mereka namakan Ia,  Isa. 

{{:en:obs:obs-23-06.jpg?nolink&640x360}}


Pada malam itu juga, tidak jauh dari tempat itu ada terdapat  sejumlah gembala di ladang ternakan sedang menjaga kawanan domba.  Dengan tiba-tiba datanglah malaikat terang menyatakan diri kepada mereka, sehingga mereka pun takut  yang amat sangat. Kata malaikat, “ Jangan takut, saya membawa berita baik untukmu.  Mesias telah pun dilahirkan!”

{{:en:obs:obs-23-07.jpg?nolink&640x360}}

“Pergi dan carilah bayi itu, maka kamu akan mendapatkan Ia yang dibungkus dengan lampin dan terbaring dalam palungan.” Tiba-tiba langit pun dipenuhi dengan para malaikat sambil menyanyi dan memuji Allah, sambil berkata, “Kemuliaan bagi Allah di syurga dan damai di bumi kepada umat yang berkenan kepadaNya!”

{{:en:obs:obs-23-08.jpg?nolink&640x360}}


Apabila para gembala tiba di tempat di mana Isa dilahirkan, mereka mendapati Ia sedang terbaring dalam palungan, seperti mana yang disampaikan oleh malaikat kepada mereka.  Hati mereka meluap-luap dengan penuh sukacita. Maria juga turut berasa gembira. Para gembala pulang semula ke ladang ternakan, sambil memuji-muji Allah atas apa yang mereka dengar dan lihat.  

{{:en:obs:obs-23-09.jpg?nolink&640x360}}


Selang beberapa waktu, orang - orang bijaksana dari negara-negara sejauh timur telah melihat sebuah bintang ajaib di langit.  Mereka sedar apa yang dimaksudkan dengan bintang tersebut iatu seorang raja Yahudi telah lahir. Mereka menempuh suatu perjananan yang cukup jauh untuk melihat Raja itu.  Mereka tiba di Betlehem dan menemukan tempat di mana Isa dilahirkan.


{{:en:obs:obs-23-10.jpg?nolink&640x360}}


Apabila mereka melihat Yesus bersama ibuNya, mereka sujud tersungkur menyembah Dia.  Mereka mempersembahkan kepadaNya hadiah-hadiah yang tak ternilai.  Setelah itu barulah mereka pulang ke kampung halaman.


//Cerita Injil dari: Matius 1; Lukas 2//


