====== 50. Isa Kembali ======


{{:en:obs:obs-50-01.jpg?nolink&640x360}}

Selama hampir 2,000 tahun, Berita Baik tentang Isa sebagai Mesias itu telah tersebar, dan jemaat telah bertumbuh.  Isa berkata Ia akan kembali pada hari kiamat, tetapi Dia masih belum datang juga.

{{:en:obs:obs-50-02.jpg?nolink&640x360}}

Sambil kita menantikan kedatangan Isa, orang-orang Kristian kenalah hidup kudus dan saleh.  Semasa Isa berada di bumi Ia juga ada mengatakan, “Berita Baik tentang Kerajaan ini akan diberitakan ke seluruh dunia sebagai kesaksian kepada semua suku bangsa, dan kesudahan pun akan datang.”

{{:en:obs:obs-50-03.jpg?nolink&640x360}}


Masih ramai lagi kelompok manusia yang belum mendengar tentang Isa. Sebelum Isa naik ke sorga, Isa telah memberikan mandat kepada orang kristian untuk membawa Khabar Baik kepada mereka yang belum pernah mendengar. Ia berkata, “Pergi dan jadikanlah semua suku bangsa sebagai murid!  Ladang sudah menguning siap untuk dituai!”

{{:en:obs:obs-50-04.jpg?nolink&640x360}}

Isa juga berkata, “Seorang hamba tidak lebih penting dari pada tuannya. Anda akan dianiaya dan dibunuh kerana Aku.  Dalam dunia ini anda akan berdepan dengan banyak masalah, tetapi tetaplah bertahan.  Aku sudah mengalahkan iblis!  Bertekunlah hingga kesudahannya, dan anda akan diselamatkan.”

{{:en:obs:obs-50-05.jpg?nolink&640x360}}

Isa memberitahukan kepada muridNya satu perumpamaan yang menjelaskan bagaimana akhir zaman itu nanti.  “Kerajaan Allah itu adalah seperti seorang yang menanam benih di ladangnya. Tetapi ketika ia sedang tidur, musuhnya pun datang dan menanam rumput  bersama gandum, lalu ia pun pergi.”

{{:en:obs:obs-50-06.jpg?nolink&640x360}}


“Apabila tanaman itu membesar dan bulir gandum muncul, para pekerja bertanya kepada tuan mereka, Tuan, engkau telah menanam benih yang baik di ladang itu.  Mengapa ada lalang?’ Tuan menjawap, ‘Musuh telah menanamnya.’”

{{:en:obs:obs-50-07.jpg?nolink&640x360}}

Mereka menyahut, “Perlukah kami mencabut lalang itu?’ Tuan berkata, ‘Kalau kamu melakukannya, kamu akan mencabut sebahagian dari gandum juga.  Tunggu sampai menuai dan kumpulkan lalangnya dan ikatkan untuk dibakar, tetapi bawalah gandum itu ke lombong saya.’”

{{:en:obs:obs-50-08.jpg?nolink&640x360}}


Para murid tidak mengerti dan berkata kepada Isa, “Tolong jelaskan erti perumpamaan ini kepada kami.” Isa berkata, “Orang yang menanam benih yang baik ialah Mesias. Ladang ialah dunia.  Benih yang baik melambangkan orang-orang dari Kerajaan Allah.”

{{:en:obs:obs-50-09.jpg?nolink&640x360}}

“Lalang melambangkan orang yang ada kaitan dengan kejahatan. Musuh yang menanamkannya ialah iblis. Tuaian melambangkan kesudahan dunia, para penuai ialah para malaikat.”

{{:en:obs:obs-50-10.jpg?nolink&640x360}}


“Pada hari khiamat, semua orang yang menjadi milik iblis akan dikumpulkan bersama dan akan dibuang ke dalam api neraka, di mana ada ratapan dan kertakan gigi. Orang-orang benar bersinar seperti mata hari dalam Kerajaan Bapa.”

{{:en:obs:obs-50-11.jpg?nolink&640x360}}


Apabila Isa naik ke sorga, Ia berkata bahawa Ia akan kembali ke dunia seperti mana Ia naik ke sorga – dalam keadaan tubuh jasmani di dalam awang-awangan. Isa juga telah berjanji bahawa apabila Ia kembali, semua orang Kristian yang meninggal akan bangkit kembali dari kematian dan bertemu dengan Dia di udara.

{{:en:obs:obs-50-12.jpg?nolink&640x360}}

Orang-orang Kristian yang masih hidup akan diangkat bersama-sama dengan mereka di awang-awangan dan semua orang Kristian akan berada bersama-sama dengan Isa sampai selamanya. Isa akan bersama dengan umatNya dalam satu persekutuan yang sempurna sampai selamanya. 

{{:en:obs:obs-50-13.jpg?nolink&640x360}}


Orang-orang Kristian akan diberikan makota hidup. Mereka tidak akan mengalami kematian yang kedua, iaitu neraka.  Melainkan, mereka akan hidup selamanya dengan Allah dalam damai yang sempurna. 

{{:en:obs:obs-50-14.jpg?nolink&640x360}}

Tetapi mereka yang tidak percaya kepada Isa akan dihakimi oleh Allah dan akan dibuang ke dalam api neraka untuk selamanya. Dalam neraka, orang akan terus meratap dan mengertak gigi dalam kesiksaan. Mereka dibakar oleh api yang tidak pernah padam dan akan dimakan ulat yang tidak pernah mati.


{{:en:obs:obs-50-15.jpg?nolink&640x360}}

Isa juga akan menghancurkan iblis dengan serta-merta dan kerajaannya akan dilemparkan ke dalam lautan api di mana ia akan terbakar untuk selamanya.  Kematian juga akan dibuang ke dalam lautan api neraka.

{{:en:obs:obs-50-16.jpg?nolink&640x360}}


Isa akan menciptakan Syurga Baru dan Dunia Baru. Semesta alam akan menjadi sempurna, seperti mana sebelum Adam dan Hawa jatuh ke dalam dosa.

{{:en:obs:obs-50-17.jpg?nolink&640x360}}

Dan Isa akan memerintah untuk selama-lamanya. Ia akan menghapuskan setiap air mata dan tidak akan ada lagi kematian, penderitaan, kesedihan, tangisan, kejahatan, atau kesakitan.  Ia akan memerintah dalam Kerajaan dengan  dan keadilan dan damai, dan Ia akan bersama umatNya sampai selamanya. 


//Cerita Injil dari: Matius 24:14; 28:18; Yahya 15:20, 16:33; Wahyu 2:10; Matius 13:24-30, 36-42; 1 Teselonika 4:13-5:11; Yakobus 1:12; Matius 22:13; Wahyu 20:10, 21:1-22:21//