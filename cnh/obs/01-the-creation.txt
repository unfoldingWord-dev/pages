====== 1. Sernak Kong ======


{{:en:obs:obs-01-01.jpg?nolink&640x360}}


Zeizong vialte hram an i thawk ning cu hiti hin a si. Pathian nih van le vawlei le a chung i a ummi vialte hi ni ruk chung ah a ser dih hna. A hramthawk ah cun vawlei hi a rak mui demdum i a kawlawng pi a rak si, i a chung ah zei hmanh a rak um lo. Nain Pathian Thlarau cu ti cung ah a rak um.


{{:en:obs:obs-01-02.jpg?nolink&640x360}}


Cun Pathian nih, "Ceunak um seh!" a ti. Cuticun ceunak cu a hung um. Pathian nih ceunak cu a zoh i a ṭha a ti i "chun" tiah a ti. Cu ceunak cu "zan" tiah a timi muihnak in a ṭhen. Pathian nih ceunak cu sernak a thawk a ni khatnak ah a ser.


{{:en:obs:obs-01-03.jpg?nolink&640x360}}


Sernak a ni hnihnak ah cun Pathian nih a kaachuak bia in vawlei a cung i van khi a ser.


{{:en:obs:obs-01-04.jpg?nolink&640x360}}


A ni thumnak ah Pathian nih a kaachuak bia in ti cu vawlei ro in a ṭhen. Vawlei ro cu "vawlei" a ti i ti cu "rili" tiah a ti hna.


{{:en:obs:obs-01-05.jpg?nolink&640x360}}


Cun Pathian nih cun aa thawh i, "Vawlei nih hin thingkung phunkip le thlaikung phunkip khohter seh," a ti. Cuticun thil cu a hung um. Pathian nih A sermi cu a zoh i a ṭha a ti, i a thilsermi ah aa lawm.


{{:en:obs:obs-01-06.jpg?nolink&640x360}}


Sernak a ni linak ni ah, Pathian nih a kaachuak bia in nika, thlapa, le arfi vialte khi a ser hna. Pathian nih hi hna hi vawlei ceunak petu ding ah le chung le zan, khuacan le kumcaan thennak ah a ser hna.


{{:en:obs:obs-01-07.jpg?nolink&640x360}}


A ni nganak ah, Pathian nih ti chung i ti aa lio khomi vialte le va vialte a ser hna. Pathian nih cu cu a ṭha a ti i, thlua a chuah hna.


{{:en:obs:obs-01-08.jpg?nolink&640x360}}


Sernak a ni ruknak ni ah cun, Pathian nih, "Vawlei ah hin saramnung phuntling um hna seh," a ti. Cuti a chim ning te cun thil cu an hung um. A cheu cu zuatkhalh khawhmi saram, a cheu cu vawlei ah a lawnmi saram, a cheu cu ramlak saram phun an si. Cun cu cu Pathian nih a ṭha a ti.


{{:en:obs:obs-01-09.jpg?nolink&640x360}}


Cun Pathian nih, "Kanmah a kan lomi minung kan ser hna lai. Vawlei ah hin le saram vialte cung ah nawl an ngei lai," a ti.


{{:en:obs:obs-01-10.jpg?nolink&640x360}}


Cuticun Pathian nih leidip aa lak i minung ah a ser i a chung ah nunnak thaw a chuahhnawh. Hi minung i a min cu Adam ti a si. Pathian nih cun Adam a umnak ding ah dum pakhat a ser i cu dum zohkhenhtu ding ah cu dum ah cun a chiah.


{{:en:obs:obs-01-11.jpg?nolink&640x360}}


Cu dum laifang ah cun Pathian nih thingkung phungdangngai a simi - nunnak thingkung le a ṭha le a chia hngalhkhawhnak thingkung timi - phun hnih a chiah hna. Pathian nih Adam cu a ṭha le a chia thleidankhawhnak thingkung dah ti lo thingkung dang theitlai cu na ei khawh ko, tiah a chimh. Hi thingkung theitlai na ei ahcun na ti lai, tiah a ti.


{{:en:obs:obs-01-12.jpg?nolink&640x360}}


Cun Pathian nih, "Mipa amah telawng um hi a ṭha lo," a ti. Saram zeibantuk hmanh Adam bawmchantu an si kho lo.


{{:en:obs:obs-01-13.jpg?nolink&640x360}}


Cucaah Pathian nih Adam cu thu hluahmah in a hngelhter. Cun Pathian nih Adam hnakruh pakhat a lak i, minu pakhat a ser i Adam sinah a ratpi.


{{:en:obs:obs-01-14.jpg?nolink&640x360}}


Adam nih cu minu cu a hmuh tikah, "Ehe! Mah hi pei keimah bantuk a si hi! Mipa in sermi a si i, 'Minu' tiah auh si seh, a ti. Cucahcun pei pa nih a pa le a nu kal tak in a nupi he pum khat an si hi a si cu.


{{:en:obs:obs-01-15.jpg?nolink&640x360}}


Pathian nih mipa le minu cu Amah mui lo in a ser hna i cu cu a ṭha tuk a ti. Thlua a chuah hna i, "Tefa le tufa tampi in ngei u law vawlei hi khahter u," a ti hna. Hi vialte hi sernak a ni ruknak ni i a cangmi an si.


{{:en:obs:obs-01-16.jpg?nolink&640x360}}


A ni sarihnak a hung phanh tikah Pathian nih a rian vialte a lim dih cang. Cucahcun Pathian cu a thil vialte sernak in aa din. Ni sarihnak ni cu thlua a chuah i cu ni cu A rian in aa dinh ni a si ruang ah ni thiang ah a ser. Hitihin Pathian nih zeizong vialte le a chung i a ummi vialte a ser ning cu an si.


//Baibal tuanbia laknak: Genesis 1-2//
