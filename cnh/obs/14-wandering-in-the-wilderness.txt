====== 14. Ramkaro Ah An Vakvai ======


{{:en:obs:obs-14-01.jpg?nolink&640x360}}


Israel miphun nih Pathian Biatiam cu Sinai Tlang i an hmuh hnu ah, Kanan ti zong i timi Kamh Ram lei ah Pathian nih a hruai hna. Minmeitom tung pi nih lam a hmuhsak hna.


{{:en:obs:obs-14-02.jpg?nolink&640x360}}


Pathian nih Abraham, Isaac, le Jacob sin ah an hrinsor sin i Kamh Ram a pek te hna ding kong bia a rak kamh hna, nain cu kaa ram ah cun miphun tampi an rak um cang. Cu hna cu Kanan miphun ti an si. Kanan miphun cu Pathian an zum lo. Pathian deu a biami an si i sualnak phunphun a tuahmi an si.


{{:en:obs:obs-14-03.jpg?nolink&640x360}}


Pathian nih Israel miphun cu a thawh hna i, “Kamh Ram chung i a ummi Kanan miphun vialte hi nan thah dih hna lai. Anmah he daihnak nan ser lai lo i nan tthi nan va fawn hna lai lo. An milem vialte zong a dihumnak in nan hrawh dih hna lai. Hi vialte hi nan tuah lo ahcun Keimah bia loin an milem tu nan biak sual hnga,” a ti.


{{:en:obs:obs-14-04.jpg?nolink&640x360}}


Israel miphun nih Kanan ramri an phak tikah Moses nih Israel miphun phun hleihnih chung in pa pakhat cio a thim hna. Cu hleihnih hna cu ram chung ah va luh i zeidah a lawh ti va ngia ding in bia a chimh hna. Kanan miphun cu an thazang a tthawng maw a der ti zong va ngia ding an si.


{{:en:obs:obs-14-05.jpg?nolink&640x360}}


Pa rual nih cun Kanan ram cu ni sawmli chung an ngiat dih in an kir. An lak i pa pahra nih lungzornak leipang in bia an chimmi cu, “Ram cu a ttha tuk hringhran i rawl zong a voi a ttha ngai ko! Nain an khua cu an fek tuk hna i a chung minung zong an ngan tuk hna! Kan doh hna ahcun kanmah tu kan thi dih hrimhrim ko lai!” an ti.


{{:en:obs:obs-14-06.jpg?nolink&640x360}}


Mingiatu dang pahnih Caleb le Joshua nih an i thawh zau i, “Kanan rammi hna cu an sang an tthawng ti hi a dik ko, nain kan tei hrimhrim ko hna lai. Pathian nih pei ral cu a kan dohpiak ko lai cu!” an hun ti.


{{:en:obs:obs-14-07.jpg?nolink&640x360}}


Cu ah cun mipi cu Moses le Aaron cung ah an ingpuang ciammam i, an thawh hna i, “A zei ruang ah dah mahhi ram celngel ah hin nan kan ratpi? Raltuknak i thih dih nakin le kan nupile le kan fale vialte sal i tlaih dih nakcun Izip ram ah pei kan rak um awk a si ko cu,” an ti. Mipi nih cun Moses le Aaron cu thah an duh hna i Izip ram i a kirpitu hna ding ah hruaitu pakhat an i thim.


{{:en:obs:obs-14-08.jpg?nolink&640x360}}


Pathian cu a thinghung tuk hringhran i Tonnak Thlam ah cu kaa i a um cu aa langhter. A thawh hna i, “Joshua le Caleb dah tilo, kum kul ri in a cunglei poh cu ramkaro ah an thih hlan an vai lai. Kamh Ram cu an phan kho bal lai lo,” a ti hna.


{{:en:obs:obs-14-09.jpg?nolink&640x360}}


Hi bia an theih hin mipi cu an sualnak kong ah an i ngaihchih tuk. An hriamnam an i lak i Kanan ram tu ding in an i thawh. Moses nih Pathian umpinak tel lo cun ral tuk ah i thawh lo ding in a chimh len hna nain a bia cu an ngai duh lo.


{{:en:obs:obs-14-10.jpg?nolink&640x360}}


Pathian nih an raltuknak ah a kalpi hna lo ruang ah tei an i huah i an lak in mi tampi an thi. Cun a tangmi Israel miphun cu Kanan ram in an kir i ramkaro ah kum sawmli chung an vai.


{{:en:obs:obs-14-11.jpg?nolink&640x360}}


Cuti an vahvaih lio ah cun Pathian nih a cawm hna. Vancung in, “manna” timi changreu a pek hna. Cu leng ah sa ei awk an ngeih khawhnak lai (va phun khat a simi) nimte zong an riahbuk ciacia ah a pek fawn hna. Kum pi kum sawnli chung an thilpuan le an keden ttet lo tiang in Pathian nih a zohkhenh hna.


{{:en:obs:obs-14-12.jpg?nolink&640x360}}


Pathian nih lungpi chung in ti a chuahter i a pek hna. Hi tluk i a cawm a zohkhen ko hna bu zong ah Israel mipi cu Pathian le Moses cung ah an lungsi lo i an phunzai rih ko. Pathian cu Abraham, Isaac, le Jacob sin i bia a rak i kammi a leet hlei lo.


{{:en:obs:obs-14-13.jpg?nolink&640x360}}


Vawi khat cu mipi cu din awk ti an ngei ti lo. Pathian nih Moses cu a thawh i, “Lungpi kha chawn, law ti a rak chuak ko lai,” a ti. Nain Moses nih lungpi cu a chawnh i chawnh lo in a tthiangtthunh in vawi hnih a tuk tikah mi vlate hmai ah Pathian nawl a ngaihlonak thil a tuah. Lungpi chugn in mi vialte din awk ti cu a rak chuak hlutmat, nain Pathian cu Moses cung ah a thinhung i, “Nangmah cu Kamh Ram chung ah na lut kho lai lo,” a ti.


{{:en:obs:obs-14-14.jpg?nolink&640x360}}


Kum pi kum sawnli chung ramkaro chung i an vahvaih hnu ah Pathian a ralchanhmi hna vialte cu an thi dih. Pathian nih Israel miphun cu Kamh Ram rika ah a hruai tthan hna. A tar ngai cangmi Moses nih Israel miphun hruaih bawmtu ding ah Joshua a thim. Pathian nih Moses sin ah ni khatkhat ah amah Moses bantuk profet dang pakhat a run thla te ding kong bia a kamh.


{{:en:obs:obs-14-15.jpg?nolink&640x360}}


Pathian nih nih Moses cu tlang pakhat par ah a kaipi i cu kaa cun Kamh Ram cu a cuan. Moses nih Kamh Ram cu a hmu kho ko nain a chung tiang a lut kho lo. Cun Moses cu a thi i Israel miphun nih ni sawmthum chung an ttah. Joshua cu an hruaitu thar ah a hung cang. Joshua cu Pathian aa bochan, a nawl a ngaih ruang ah hruaitu ttha a si.


//Baibal tuanbia laknak: Exodus 16-17; Numbers 10-14; 20; 27; Deuteronomy 34//
