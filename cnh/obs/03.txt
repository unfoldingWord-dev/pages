====== 3. Buanchukcho ======


{{:en:obs:obs-03-01.jpg?nolink&640x360}}


Kum tampi hnu ah vawleicung ah mi tampi an hung um. Cu minung hna cu an sual an puarhrang tuk hringhran. Cuti an sual tuk ruang ah vawleicung vialte buanchukcho nganpi hmang in hrawh ding ah Pathian cu aa tim cang.


{{:en:obs:obs-03-02.jpg?nolink&640x360}}


Nain Noah nih Pathian lung a ton. Mi sual vialte lak ah amah lawng mi dingfel a si. Pathian nih Noah cu buanchukcho a tlunter lai kong a chimh. Noah cu sangphawlawng timi tilawng mangtara sa ding in a chimh.


{{:en:obs:obs-03-03.jpg?nolink&640x360}}


Pathian nih Noah cu a sau meter 140, a vang meter 23, a san meter 13.5 a simi tilawng sa ding in a chimh. Cu tilawng cu thing in ser ding le dot thum, khaan tampi, cungkhuh, le innka a ngei ding a si. Cu tilawng nih Noah le a chungkhar le saram khuah khat cio cu buanchukcho a tlun tik ah him tein a umter khawh ding a si.


{{:en:obs:obs-03-04.jpg?nolink&640x360}}


Noah nih Pathian cu a bia a ngaih. Amah le a fapale pathum nih Pathian i a chimh hna ning tein tilawng cu an sak. Tilawng nganpi si kaw a sak ah kum tampi an rau. Noah nih buanchukcho a tlun lai kong le Pathian lei ah i mer ding in mi cu ralrinbia a chimh len ko hna nain a bia cu an nihsawh men.


{{:en:obs:obs-03-05.jpg?nolink&640x360}}


Noah le a chungkhar nih anmah ca le an saram vialte ca i a za ding in rawl an i khon cia. Zei poh te timhcia dih a si in Pathian nih Noah cu, amah, a nupi, a fapale pathum, le an nupile cio —an zate minung pariat - cu tilawng chung i lut cang ding in a chimh.


{{:en:obs:obs-03-06.jpg?nolink&640x360}}


Pathian nih saram phunkip le va phunkip in a pa pakhat le a nu pakhat cio buanchukcho a tlun tik i him tein an um khawhnak lai tilawng chung i lut ding in Noah sin ah a thlah hna. Pathian nih raithawinak i hman awk ah saram phunkip chung in a pa pasarih le a nu pasarih a thlah hna. An zate tilawng chung i an luh hnu ah, Amah Pathian hrimhrim nih innka a khar.


{{:en:obs:obs-03-07.jpg?nolink&640x360}}


Cu dih in ruahpi cu cat lo in a sur thluahmah cang. Ni sawmlo le zan sawmli cu ngol lo in ruahpi cu a sur! Vawlei chung in ti cu a hung chuak urhmarh fawn. Vawleicung i zei thil poh te, tlang sang bikbik tiang in ti nih a khuh dih.


{{:en:obs:obs-03-08.jpg?nolink&640x360}}


Tilawng chung um minung le saram hna dah tilo vawleicung thil zeipoh te an thi dih. Tilawng pi cu ti cung ah a vuan i a chung i a ummi poh cu an him dih.


{{:en:obs:obs-03-09.jpg?nolink&640x360}}


Ruah a han hnu ah tilawng cu ti cung ah thla nga chung a vuan rih i, a hnu ah ni khat cu tlang pakhat cung ah a tang. nain vawleicung khuazakip ti nih a khuh dih rih ko. Cu hnu thla thum hnu ah tlang cu an par tete an hung lang.


{{:en:obs:obs-03-10.jpg?nolink&640x360}}


Cu dih ni sawmli hnu ah ti cu a reu cang hnga maw, ti hngalh duh ah Pathian nih langak a thlah. Langak cu vawlei ro kawl in a zuang a vai lengmang nain vawlei ro a hmu kho lo.


{{:en:obs:obs-03-11.jpg?nolink&640x360}}


A hnu ah Noah nih laileng timi va phun khat a thlah. Nain anih zong nih cun vawlei ro a hmu kho ve lo i, Noah sin ah a rak kir than. Zarh khat hnu ah cu laileng cu a thlah than i, a hmur in olive nge te aa put in a rak kir! Ti cu a tum cang i thlaikung pawl an hung cawrh cang!


{{:en:obs:obs-03-12.jpg?nolink&640x360}}


Noah nih zarh khat a hngah chap hnu ah laileng cu a vawi thumnak a thlah than. Cu tan ah cun laileng cu a rak kir ti lo. Ti vialte a reu dih cang!


{{:en:obs:obs-03-13.jpg?nolink&640x360}}


Thla hnih hnu ah Pathian nih Noah cu, “Nangmah le na chungkhar le saram vialte tilawng chung in chuak cang u. Tefa le tufa tampi in ngei ulaw vawlei hi khahter u,” a ti. Cuticun  chimhmi bia ngai in tilawng chung in an chuak.


{{:en:obs:obs-03-14.jpg?nolink&640x360}}


Tilawng in a chuah hnu ah Noah nih biaktheng a ser i raithawinak i hman khawh dingmi saram phun khat cio chung in saram zeimawzat in raithawinak a tuah. Pathian cu raithawinak nih a lawmhter i Noah le a chungkhar cu thlua a chuah hna.


{{:en:obs:obs-03-15.jpg?nolink&640x360}}


Pathian nih aa thawh i, “Minung ruang ah vawlei hi chiat ka serh bal ti lai lo silole minung hi an no lio te in sual ko hna hmanh sehlaw vawleicung hi buanchukcho in ka hrawk bal ti lai lo,” a ti. 


{{:en:obs:obs-03-16.jpg?nolink&640x360}}


Cuticun Pathian nih A biakam langhternak ah chuncha hmasa bik a rak ser. Van i chuncha a langh fatin Pathian nih a biakam a hngalh than lai i, A mi hna zong nih cu cu an hngalh ve lai.


//Baibal tuanbia laknak: Genesis 6-8//
