====== 31. Jesuh Ti Cung Ah A Kal ======


{{:en:obs:obs-31-01.jpg?nolink&640x360}}


Cun Jesuh nih mipi nih a ttianter pah in a zultu cu lawng chung ah lut dih ding le tidil khatleikam i kal ding in a chimh hna. Jesuh nih mipi a kalter hna dih in amah cu tlang ah a kai i thla a cam. Jesuh cu cu kaa ah cun amah lawng a si i, zanlei ah cun sau ngai thla a cam.


{{:en:obs:obs-31-02.jpg?nolink&640x360}}


Cu lio ah cun a zultu hna citmi tilawng cu titlang in a hlat ngai rih ah a um. Cu ah cun thlichia a hrang ciammam i thli le tisuar nih lawng cu a thinvo a hlawhvamh.


{{:en:obs:obs-31-03.jpg?nolink&640x360}}


Jesuh cu an sin ah kal aa tim, cucahcun tilawng umnak i kal ding in ti cung in a kal!


{{:en:obs:obs-31-04.jpg?nolink&640x360}}


Zultu hna nih Jesuh an hmuh tikah an thinphang tuk, mithla a hmu mi ah an i ruah. Jesuh nih cuti an thinphan le an thlalau cu a hmuh hna i, a lang in a hei auh hna i,“Lau hlah u. Keimah ka si hi!” a ti hna. 


{{:en:obs:obs-31-05.jpg?nolink&640x360}}


Cun Peter nih Jesuh cu a thawh i, “Bawipa, nangmah na si ko ahcun, ti cung in kei zong na sin ah ka ratter ve,” a ti. Jesuh nih Peter cu, “Rak ra!” a ti.


{{:en:obs:obs-31-06.jpg?nolink&640x360}}


Cuticun Peter cu lawng chung in a chuak i, Jesuh sin ah cun ti cung in a kal. Nain tlawmpal a kal ah, Jesuh a zohnak a mit cu kaa dang ah a tthial i, thlichia le tilet tu a vun hmuh cang.


{{:en:obs:obs-31-07.jpg?nolink&640x360}}


Cun Peter cu a lau tuk ciammam i ti chung ah a pil hnik cang. A au duak i, “Bawipa, ka khamh tuah!” a ti. Jesuh nih a za a vun chanh zokzok i a tlaih colh. Cun Peter cu a thawh i, “Maw zumhnak tlawmte lawng a ngei pa, ziah lungawtawmnak na ngeih?” a ti.


{{:en:obs:obs-31-08.jpg?nolink&640x360}}


Peter le Jesuh cu lawng chung i an luh in thli cu a dai colh. Zultu pawl cu an khuaruahhar tuk. Jesuh cu an biak i, “Nangmah cu Pathian Fapa hrimhrim na si,” an ti.


//Baibal tuanbia laknak: Matthew 14:22-33; Mark 6:45-52; John 6:16-21//
