====== 25. Setan Nih Jesuh Cu A Tukfawrh ======


{{:en:obs:obs-25-01.jpg?nolink&640x360}}


Jesuh cu tipi an in lecangka, Thiang Thlarau nih ramkaro ah a kalpi i, cu kaa ah cun ni sawmli le zan sawmli chung rawl a ul. Cu chung ah cun Setan nih a tukfawrh.


{{:en:obs:obs-25-02.jpg?nolink&640x360}}


Setan nih cun a thawh i, “Pathian Fapa na si ko ahcun, hi lung hi chang ah canter hna law ei ko ngat!”


{{:en:obs:obs-25-03.jpg?nolink&640x360}}


Jesuh nih, “Pathian Bia ah aa ttial ko, ‘Minung cu chang lawng in si lo in, Pathian chimmi bia vialte thawng tu in a nung!’” tiah a leh.


{{:en:obs:obs-25-04.jpg?nolink&640x360}}


Cun Setan nih Biakinn parpahlek ah a kaipi i, “Pathian Fapa na si ko ahcun, mah kaa hin zung tuah, zeicahtiah, ‘A vancungmi a run thlahmi hna nih an in tlaih lai i, na ke nih vawlei a tawng lai lo, tiah aa ttial ko kha,’” a ti.


{{:en:obs:obs-25-05.jpg?nolink&640x360}}


Jesuh nih, “‘Pathian cu hneksak hlah,’ti zong aa tial,” tiah a leh.


{{:en:obs:obs-25-06.jpg?nolink&640x360}}


Cun Setan nih Jesuh cu vawleicung penram vialte le an sunparnak vialte a hmuhsak i, “Na khuk naa bil i na ka biak ahcun hi vialte hi ka'n pek lai,” tiah a ti.


{{:en:obs:obs-25-07.jpg?nolink&640x360}}


Jesuh nih, “Kal, Setan! Pathian Bia ah, ‘Bawipa na Pathian lawng na biak lai,’tiah aa ttial ko,” tiah a leh.


{{:en:obs:obs-25-08.jpg?nolink&640x360}}


Cun Setan nih a kal taak i, caan ttha dang a bawh. Vancungmi an rung ttum i an rung bultawl.


//Baibal tuanbia laknak: Matthew 4:1-11; Mark 1:12-13; Luke 4:1-13//
