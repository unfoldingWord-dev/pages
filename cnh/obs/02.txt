====== 2. Vawlei Ah Sualnak A Lut ======


{{:en:obs:obs-02-01.jpg?nolink&640x360}}


Adam le a nupi cu Pathian nih a serpiakmi hna dum dawh chung um cu an i lawm ngai. An pahnih in zei thil hmanh an i hruk lo nain ningzah awk ah an hngalh lo, a ruang cu vawlei ah sualnak a rak um rih lo. Dum chung ah cun lam an an leng ti tawn i Pathian he an i chawnbia tawn.


{{:en:obs:obs-02-02.jpg?nolink&640x360}}


Nain dum ah cun a zertiangmi rul a rak um. Rul nih cun minu cu a thawh i, "Pathian nih dum chung thingkung theitlai hi nan ei lai lo, tiah a'n ti taktak hna maw?" tiah bia a hal.


{{:en:obs:obs-02-03.jpg?nolink&640x360}}


Minu nih cun, "A tha le a chia hngalhkhawhnak thingkung theitlai dah tilo thingkung dang theitlai cu nan ei khawh dih ko. Ei lo ding theitlai nan ei ah ahcun silole nan tawngh men zong ah nan thi lai, tiah Pathian nih a kan ti," tiah a leh.


{{:en:obs:obs-02-04.jpg?nolink&640x360}}


Rul nih cun a thawh i, "Mahcu bia cu a dik lo! Nan thi lai lo. Hi thingthei nan ei lecangka Amah bantuk in thil sining nan hngalh khawh ve ding Pathian nih a hngalh ziar ruang ah a si ko. Pathian bantuk in a tha le a chia nan hngalh khawh ve lai," tiah a leh.


{{:en:obs:obs-02-05.jpg?nolink&640x360}}


Minu nih cun thingthei cu aa dawh tuk in le a thaw ngai ding in a hmuh. Cun fim zong cu duh kaw, thingthei zeimawzat cu a lawh i a ei. Cun aa mer i amah he a ummi a vapa cu thingthe cu a pek ve i, a vapa zong nih cun a ei ve.


{{:en:obs:obs-02-06.jpg?nolink&640x360}}


Chikkhat te ah, an mit a hun dei i takkalawng pi i an um an i hngal. An takkalawng pi sinak cu thinghnah in thilthuam an i thit i khuhzual an i zuam.


{{:en:obs:obs-02-07.jpg?nolink&640x360}}


Cun mipa le minu nih cun dum chung i Pathian aa chawh thawng an theih. Pathian hmuh lo awk in an pahnih an i thup. Pathian nih mipa cu a thawh i, "Khoika ah dah na um?" tiah a auh. Adam nih, "Dum chung i naa chawh thawng ka theih i takkalawng pi in ka um ca ah kan ningti. Cucahcun kaa thup," tiah a leh.


{{:en:obs:obs-02-08.jpg?nolink&640x360}}


Cun Pathian nih, "Ho nih dah takkalawng pi i na um cu a'n chimh? Ei lo ding ka'n timi thingthei kha na ei dahra?" tiah a hal. Mipa nih cun a thawh i, “Nangmah nih mah minu hi na ka pek i, amah nih thingthei cu a ka pek,” tiah a leh. Cun Pathian nih minu cu a thawh i, “Zeidah na tuahmi hi a si?” a ti. Minu nih cun, “Rul nih a ka leirawi,” tiah a leh.


{{:en:obs:obs-02-09.jpg?nolink&640x360}}


Pathian nih rul cu a thawh i, “Nangmah cu chiatserh na si cang! Na paw in na lawn lai i leidip na ei lai. Nangmah le minu cu nan i ral lai i, na tefa le a tefa zong an i ral ve lai. Minu i a hrinson nih na lu a rial lai i, nang nih a kedil na cuk ve lai,” tiah a ti.


{{:en:obs:obs-02-10.jpg?nolink&640x360}}


Mah dih cun Pathian nih minu cu a thawh i, “Nau na hrin tik i na nganfah ka zualter lai. Na va cu na duh lai i, anih nih na cung ah nawl a ngei lai,” tiah a ti.


{{:en:obs:obs-02-11.jpg?nolink&640x360}}


Pathian nih mipa cu a thawh i, “Na nupi bia na ngaih i keimah cu zei ah na ka rel lo. Vawlei hi chiatserh a si cang i, rawl voiter ding in fak pi in rian na tuan a hau lai. Cun na thi lai i, na takpum cu leidip ah a cang than lai,” a ti. Mipa nih cun a nupi cu Eve tiah min a sak, cu min a sullam cu “nunnak,” tinak a si, a ruang cu amah cu mi vialte nu a si ding a si. Cun Pathian nih Adam le Eve cu saphaw in a thuamh hna.


{{:en:obs:obs-02-12.jpg?nolink&640x360}}


Cun Pathian nih cun aa thawh i, “A tu cu minung nih kanmah bang a tha le a chia an hngalh khawh cang si kaw, zungzal nung ding in nunnak thingkung theitlai ei sianh hrimhrim lo ding an si,” tiah a ti. Cuticun Pathian nih Adam le Eve cu dum dawh chung in a thawl hna. Pathian nih nunnak thingkung i a theitlai ho hmanh nih an einak hnga lo dum chung luhnak ah vanmi ngan le thawng a chiah hna.


//Baibal tuanbia laknak: Genesis 3//
