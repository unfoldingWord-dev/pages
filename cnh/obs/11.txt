====== 11. Lanhtak ======


{{:en:obs:obs-11-01.jpg?nolink&640x360}}


Pathian nih Faro cu Israel miphun a chuahter duh hna lo ahcun minung he sattil he fater pa le a pa pohpoh a thihter dih hna lai kong a chimh. Hi bia a theih hnu zong ah Faro nih Pathian zumh cu a duh hlei lo.


{{:en:obs:obs-11-02.jpg?nolink&640x360}}


Pathian nih Amah a zummi poh an fater khamhnak ding lam a tuah. Chungkahr cio nih soiawk umlo dotla tufa silole meheh i thim i thah ding a si lai.


{{:en:obs:obs-11-03.jpg?nolink&640x360}}


Cun saram thisen cu an innka ba ah an thuh an neh dih a hau lai. Sa tu cu eu i thilnu cawh lo chang he puai rawl ah ei ding a si lai. Cuti an ei tikah cun Izip ram chuahtak ding in an i manh cang ding a si.


{{:en:obs:obs-11-04.jpg?nolink&640x360}}


Israel miphun nih cun Pathian i a chimh hna ning tein thil vialte an tuah dih. Cu zan ah cun Pathian vancungmi cu Izip ram chung ah a vak i pa fater vialte a thah dih hna.


{{:en:obs:obs-11-05.jpg?nolink&640x360}}


Israel miphun an innka ba vialte cu thisen aa neh dih tikah Pathian vancungmi nih cu inn le a chung i a ummi vialte hna cu a lanhtak dih hna. Annih cu tufa thisen thawng in khamh an si.


{{:en:obs:obs-11-06.jpg?nolink&640x360}}


Izip miphun tu nih cun Pathian an zum lo i a nawlpeknak bia zong an ngai duh lo. Cu ruang ah Pathian vancungmi nih an inn cu a lanhtak lo. Pathian vancungmi nih Izip ram i pa fater poh cu a thah dih hna.


{{:en:obs:obs-11-07.jpg?nolink&640x360}}


Thong chung i thongtla pawl an fater in Faro fater tiang fater poh cu an thi dih. Izip ram cu ttahhramnak in a khat.


{{:en:obs:obs-11-08.jpg?nolink&640x360}}


Faro nih Moses le Aaron cu a auh hna i, “Israel miphun cu au dih hna u law Izip ram in a rannak in chuak dih u!” tiah a ti hna. Izip miphun pawl nih Israel miphun pawl cu chuak colh ding in an fawrh leilei cang hna.


//Baibal tuanbia laknak: Exodus 11:1-12:32//
