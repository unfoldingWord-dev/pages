====== 15. Kamh Ram ======


{{:en:obs:obs-15-01.jpg?nolink&640x360}}


A donghnak ah Israel miphun cu Kamh Ram chung lut ding an si cang. Joshua nih Kanan ram khua pakhat Jericho timi ah mingia pahnih a thlah hna. Cu khua cu ralhau vanpang chah pi in kulhmi a si. Rahab timi hlawhhlangtu pakhat, Pathian a zummi, nih mingia pahnih hna cu a rak him tein an luhchuah khawhnak ah a rak zohkhenh hna. Mingia hna nih cun Rahab le a chungkhar cu Jericho khua hrawh a si tikah zohkhenh an si ve ding kong bia an kamh tak hna.


{{:en:obs:obs-15-02.jpg?nolink&640x360}}


Kamh Ram chung lut ding cun Israel miphun nih Jordan Tiva an tan a hau. Pathian nih Joshua sin ah, “Tlangbawi nih tan hmasa hna seh,” a ti. Tlangbawi hna an ke nih Jordan Tiva ti a tawngh lecangka ti cu a luang ti lo, cuticun Israell miphun cu lei ro cung in khattelei ral ah an chuak kho.


{{:en:obs:obs-15-03.jpg?nolink&640x360}}


Jordan Tiva an tan dih in Pathian nih Joshua cu khua tthawngttha Jeicho tuk ding ningcang vialte a chimh dih. Mipi nih Pathian nawl an ngaih. Raldo pawl le tlangbawi pawl nih Jericho khua cu ni khat ah vawi khat lengmang ni ruk chung an vel.


{{:en:obs:obs-15-04.jpg?nolink&640x360}}


A ni sarihnak ni ah, khua cu vawi sarih an vel. A donghnak bik an vel ah raldopawl cu thang pi in an au, tlangbawi pawl nih tang pi in an muko an tum.


{{:en:obs:obs-15-05.jpg?nolink&640x360}}


Khua kulhnak vanpang vialte cu a cim dih! Pathian nih a fial hna bang in Israel miphun nih khua chung i zeizong te an hrawhhmal dih. Rahab le a chungkhar lawng him tein zuah an si. Anmah cu Israel miphun lei i a ttangmi an si. Kanan miphun dang vialte nih Jericho i a tlungmi thil kong an theih tikah ttihnak in an khat.


{{:en:obs:obs-15-06.jpg?nolink&640x360}}


Kanan miphun chung in Gibeon phun nih Joshua cu an hlen ziar i annih cu lamhlat pi i a ummi miphun si in an i chim. Joshua cu anmah he remdaihnak ser ding in an nawl. Pathian nih Israel miphun cu Kanan miphun ho he hmenh remdaihnak ser lo ding in a chimh ko hna nain Joshua le Israel miphun nih Gibeon miphun cu khoika mi dah an si tiah Pathian an hal hmasa ta lo. Cuticun Joshua nih anmah he remdaih hnatlaknak cu a ser.


{{:en:obs:obs-15-07.jpg?nolink&640x360}}


Kanan miphun dang pawl nih Israel miphun he Gibeon miphun nih remdaihnak an ser an theih tikah, an raldo pawl he an pok ciammam i Gibeon pawl cu an tuk hna. Gibeon miphun nih Joshua cu ral nih an tuk hna kong thawng an thanh i bawmh an hal.


{{:en:obs:obs-15-08.jpg?nolink&640x360}}


Joshua cu hlen a si aa hngalh tikah a thinhung, nain Israel raldo pawl cu a khawmh hna i Gibeon miphun pawl tuk ding ah zankhuadei an kal. Zingka te ah an ral Kanan miphun pawl cu lakhruak pi in an nam an tuk hna.


{{:en:obs:obs-15-09.jpg?nolink&640x360}}


Pathian nih Kanan miphun cu buai dih lak in a tuah hna. Cu ni ah Pathian nih Israel pawl cu ral a dohpiak hna, rial mangtarara a tlakter ciammam i Kanan miphun cu tam tuk an thi.


{{:en:obs:obs-15-10.jpg?nolink&640x360}}


Pathian nih van ah ni cu kal lo in a dirter i Israel miphun nih Kanan miphun cu an tei khawh cikcek hna. Cu ni ah cun Pathian nih Israel cu teinak lianngan a ngeihter hna.


{{:en:obs:obs-15-11.jpg?nolink&640x360}}


Cuti ral an tei hnu ah, Kanan miphun a tang rihmi pawl an i khawm i Israel cu an tuk. Joshua le Israel miphun nih an doh hna i an hrawh dih hna.


{{:en:obs:obs-15-12.jpg?nolink&640x360}}


Cu raltuknak a dih in, Pathian nih Israel miphun phun khat cio cu Kamh Ram chung i an co ding ram a pek cio hna. Cun Pathian nih Isarel cu an ramri vialte ah daihnak a pek hna.


{{:en:obs:obs-15-13.jpg?nolink&640x360}}


Joshua cu tar a hung si tikah Israel miphun vialte cu hmun khat ah a pumh hna. Pathian nih Sinai Tlang ah Israel miphun sin i biatiam a rak ngeihmi kong vialte a thar in a chimhrelh dih hna. Mi vialte nih Pathian sinah zumh awktlak si peng ding le a nawlbia zul ding in bia an i kam.


//Baibal tuanbia laknak: Joshua 1-24//
