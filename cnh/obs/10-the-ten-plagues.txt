====== 10. Chiattlung Phun Hra ======


{{:en:obs:obs-10-01.jpg?nolink&640x360}}


Moses le Aaron cu Faro sin ah an kal. Faro cu an thawh i, “Israel Pathian nih, ‘Ka mi cu chuak hna seh!’ a ti,” tiah an chimh. Faro nih a rak nihsawh men hna. Israel miphun pawl luatter cu chim lo, rian har chinchin tu a ttuanter hna!


{{:en:obs:obs-10-02.jpg?nolink&640x360}}


Faro nih Israel pawl chuah a sianh hna lo ruang ah Pathian nih Izip ram ah raichia phun hra a tlunter. (Raichia timi cu lohralhnak ttihnung ngai a si.) Hi raichia hmang in Pathian nih Faro cu Faro nakin le Izip an pathian vialte nakin a tthawn deuh zia a langhter.


{{:en:obs:obs-10-03.jpg?nolink&640x360}}


Pathian nih Nile Tiva pi cu thisen ah a canter, nain Faro nih Israel miphun cu a kalter hlei hna lo.


{{:en:obs:obs-10-04.jpg?nolink&640x360}}


Pathian nih Izip ram khuazakip khat in utlak a thlah. Faro nih Moses cu utlak vialte kianter ding ah a nawl. Nain utlak vialte an thih dih hnu ah Faro cu a lung aa hahter tthan i Israel miphun pawl cu kalter a sianh hna lo.


{{:en:obs:obs-10-05.jpg?nolink&640x360}}


Cucaah Pathian nih fikfa le tho hmang in raichia a tlunter. Faro nih Moses le Aaron cu a auh hna i, raichia an kham khawh ahcun a kal khawh ding kong a chimh hna. Moses cu thla a cam i, Pathian nih tho vialte cu Izip ram in a kianter dih, nain Faro cu aa hahter tthan i Israel miphun cu kal a sianh hoi hna lo.


{{:en:obs:obs-10-06.jpg?nolink&640x360}}


Cu hnu ah Pathian nih Izip miphun an satil vialte thihter ding in pulrai a tlunter. faro thinlung cu a hak i Israel miphun cu kal a sianh hlei hna lo.


{{:en:obs:obs-10-07.jpg?nolink&640x360}}


Cun Pathian nih Moses cu Faro hmaika ah vutcam hlorh ding in a fial. Cuti a hun hlorh tikah Izip miphun pawl an vun ah hmachia nih a tlunh hna nain Israel miphun pawl cu a tlunh hna lo. Pathian nih Faro lung cu a hahter i Israel miphun luatchuahter cu a duh nemmam lo.


{{:en:obs:obs-10-08.jpg?nolink&640x360}}


Cu hnu ah, Pathian nih rial a tlakter ciammam i Izip ram i thlacin vialte a hrawh dih hlei ah khualeng a chuakmi vialte thi lak in a den dih hna. Faro nih Moses le Aaron cu a auh hna i, “Ka sual cang. Kal cang ko u,” a ti hna. Cucaah Moses cu thla a cam i rial cu a tla ti lo.


{{:en:obs:obs-10-09.jpg?nolink&640x360}}


Nain Faro cu a sual tthan, a lung a hak tthan i Israel miphun cu kalter a sianh tthan hna lo.


{{:en:obs:obs-10-10.jpg?nolink&640x360}}


Cucaah Pathian nih Izip ram chung khat dihlak in khaubok tawrcheng in a chuahter.  Hi khaubok nih hin rial i a hrawh lomi thlaicin umchun cu an ei dih.


{{:en:obs:obs-10-11.jpg?nolink&640x360}}


Cun Pathian nih ni thum chung muihnak a tlunter. Khua cu mui tuk hringhran kaw Izip miphun pawl cu an inn in an chuak kho lo. Israel pawl umnak hmun tu ah cun khua a ceu ko.


{{:en:obs:obs-10-12.jpg?nolink&640x360}}


Hi bantuk chiatrai phun kua tuar hnu zong ah faro nih Israel miphun pawl kalchuahter a sianh hlei hna lo. Faro nih zeiti hmanh in a lung a `hulh hlei lo ruang ah Pathian nih a donhnak bik chiatrai phun khat tlunter rih ding a timh. Hi nih hin Faro lung a thlen khawh cang lai.


//Baibal tuanbia laknak: Exodus 5-10//
