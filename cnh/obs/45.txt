====== 45. Filip le Ethiopia Bawipa ======


{{:en:obs:obs-45-01.jpg?nolink&640x360}}


Ni khat cu, Jesuh lamkal Filip cu Bawipa vanmi pakhat nih Gaza kalnak lam ramkaro i kal ding in a chimh. Cuti khuallam i a kal lio ah cun Filip nih Ethiopia Bawi ngan pakhat, a rangleng cung i a tthut ko lio a hmuh. Thiang Thlarau nih Filip cu, cu pa va kal hnawh ding le va chawn ding in a fial.


{{:en:obs:obs-45-02.jpg?nolink&640x360}}


Rangleng pawng a rak phanh tikah, cu bawipa nih profet Isaiah chung bia, “Amah cu thah timh mi tufa te bang an hruaih i, bia kaa khat hmenh a chim lo. Tlari lo ngai le hmaizahnak tello in an tuahto. A nunnak cu an lakpiak,” tinak zawn a rak rel len lio a si.


{{:en:obs:obs-45-03.jpg?nolink&640x360}}


Philip nih Ethiopia bawipa cu a thawh i, “Na rel lio mi kha a sullam na tliang maw?” tiah a hal. Ethiopa bawi nih cun a thawh i, “Tliang hlah e. Isaiah hi amah kong maw aa chim, midang kong hena?” tiah a leh.


{{:en:obs:obs-45-04.jpg?nolink&640x360}}


Philip nih cun Isaiah bia cu Jesuh kong a si kong a chimh. Cun Filip nih Ca Thiang chung hmun dangdang hmang in Jesuh Thawng Tha Bia kong a chimhchap rih.


{{:en:obs:obs-45-05.jpg?nolink&640x360}}


An kal tti i, ti umnak hmun pakhat an phak tikah, Ethiopa pa nih cun a thawh i, “Zoh hmanh khi! Ti a um ko khi ta! Ziah tipi ka in ko lo?” a ti. Cuticun a rangleng cu a dirter.


{{:en:obs:obs-45-06.jpg?nolink&640x360}}


Cuticun ti umnak ah cun an vung kal i, Filip cu tipil a pek. Cuti Ethiopa pa tipil a pek khawh in, Thiang Thlarau nih Filip cu hmun dang ah a kalpi tthan i Jesuh kong chim cu a peh tthan.


{{:en:obs:obs-45-07.jpg?nolink&640x360}}


Ethiopia pa cu Jesuh kong a hngalh cang ruang i lawmhnak ngei in, amah lam te a kal ve ko.


//Baibal tuanbia laknak: Acts 8:26-40//
