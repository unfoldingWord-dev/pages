====== 9. Pathian Nih Moses A Auh ======


{{:en:obs:obs-09-01.jpg?nolink&640x360}}


Joseph a thih hnu ah a chungkhat vialte cu Izip ram ah an um ko. Anmah le an hrinsor vialte cu kum tampi chung cu kaa ram ah cun khua an sa i tefa tam tuk an ngeih hna. Israel miphun tiah auh an si.


{{:en:obs:obs-09-02.jpg?nolink&640x360}}


Kum tampi hnu ah Izip ram ah cun Faro thar a hung bawi. Izip rammi hna nih Joseph kong le zei dah a rak tuahpiak hna timi kong vialte cu an philh dih cang. Isarel miphun cu tam tuk cang hna kaw an ttih hna. Cucaah Izip miphun pawl nih Isarel miphun pawl cu sal ah an ser hna.


{{:en:obs:obs-09-03.jpg?nolink&640x360}}


Izip miphun nih Isarael miphun pawl cu innlo tampi lawng hmenh si loin khua tampi an dirh an sakter hna. An rian a a hraan tuk ruang ah an nun nih a tuar ngai nain Pathian nih thlua a chuah hna i fa tam chinchin an ngei.


{{:en:obs:obs-09-04.jpg?nolink&640x360}}


Faro nih Israel miphun pawl fa tam tuk an ngeih a hmuh tikah Israel miphun pa bawhte poh cu Nile Tiva ah hlonh hna ulaw that lengmang hna u, tiah awdar a chuah.


{{:en:obs:obs-09-05.jpg?nolink&640x360}}


Israel nu pakhat nih fapa te pakhat a hrin. Amah he a vapa he bawhte cu an si khawh chung tiang an thuh.


{{:en:obs:obs-09-06.jpg?nolink&640x360}}


Cun naute cu a vuan kho mi bawm chung ah an chiah i Nile Tiva ah an chiah. A u nu te nih naute cung ah zeidah a cang lai tiah a lang in a cuanh.


{{:en:obs:obs-09-07.jpg?nolink&640x360}}


Faro fanu nih bawm te cu a hmuh i a chung cu a vun zoh. Bawhte a hmuh tikah amah fapa si ding in aa lak. Naute i a nu lila cu naute cawngtu ding ah a lak. Ngakchia te cu a hung tthang i Faro fanu nih cun Moses tiah min a sak.


{{:en:obs:obs-09-08.jpg?nolink&640x360}}


Moses cu a hung upa i ni khat cu Izip pa pakhat nih Israel sal pakhat a velh lio a hmuh. Moses a miphun hawi Israel pa cu khamh aa zuam.


{{:en:obs:obs-09-09.jpg?nolink&640x360}}


Ho hmanh nih an ka hmu lo, tiah Izip pa cu a thah i a ruak cu a phum. Nain cuti a tuahmi cu mizeimaw pakhat nih a hmuh ziar.


{{:en:obs:obs-09-10.jpg?nolink&640x360}}


Cu kong cu Faro nih a theih tikah a thiltuahmi ruang ah Moses cu thah a timh. Moses cu himnak hmun kawl in ramkaro ah a zam.


{{:en:obs:obs-09-11.jpg?nolink&640x360}}


Moses cu Izip ram in a hlatnak thetse ramkaro ah tukhal rian a tuan. Nupi a ngei i fapa pahnih a ngei.


{{:en:obs:obs-09-12.jpg?nolink&640x360}}


Ni khat cu Moses cu a tu pawl a khalh lio ah burbik pakhat a kangh lio a hei hmuh. Burbur cu ciam lak in a kang fawn lo. Moses nih cun naih deuh in a zoh. Burbuk a kang lio mi zoh ding i a hei kal deuh lio ah cun Pathian aw nih, “Moses, na keden kha i phoih. Hmun thiang ah na dir kha,” tiah a run ti.


{{:en:obs:obs-09-13.jpg?nolink&640x360}}


Pathian nih a thawh i, “Ka miphun an intuar ning ka hmuh. Nangmah hi Israel miphun Izip ram i sal an sinak in a chuahtertu ding ah Faro sin ah ka'n kalter lai. Anmah cu Kanan ram, Abraham, Isak le Jacob ka rak kamhmi hna ram, ka pek hna lai,” a ti.


{{:en:obs:obs-09-14.jpg?nolink&640x360}}


Moses nih a thawh i, “Mi nih, ho nih dah a'n thlah, ka ti hna sehlaw zeitin dah ka leh hna lai?” a ti. Pathian nih, “KEIMAH CU KEIMAH KA SI KO. Chim hna, ‘KEIMAH nih a ka thlah,’ tiah. Hi hi zungzal in Ka min a si,” a ti.


{{:en:obs:obs-09-15.jpg?nolink&640x360}}


Moses cu a kal duh lo, cucaah Pathian nih Moses bawmtu ding ah a naupa Aaron cu kal a fial. Pathian nih Moses le Aaron cu Faro a lung a hah lai kong ralrinbia a chimh cia hna.


//Baibal tuanbia laknak: Exodus 1-4//
