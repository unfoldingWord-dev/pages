====== ۴۴.پطرس و یوحنّا گدای بیماری را شفا می‌دهند ======


{{:en:obs:obs-44-01.jpg?nolink&640x360}}


روزی پطرس و یوحنّا به‌سمت خانه‌ی خدا می‌رفتند. در راه، آن‌ها مرد فلجی را دیدند که از ایشان درخواست پول کرد.


{{:en:obs:obs-44-02.jpg?nolink&640x360}}


پطرس به او نگاهی کرد و گفت: «من هیچ پولی ندارم که به تو بدهم. امّا چیز دیگری به تو می‌دهم، درنام عیسی برخیز و راه برو!».


{{:en:obs:obs-44-03.jpg?nolink&640x360}}


آن مرد فوراً شفا یافت و شروع به راه رفتن و پریدن به اطراف و شکرگزاری خدا نمود. مردمی که در اطراف خانه‌ی خدا بودند، شگفت‌زده شدند.


{{:en:obs:obs-44-04.jpg?nolink&640x360}}


پطرس به جماعتی که آن‌جا جمع شده بودند، گفت: «چرا وقتی دیدید که این مرد شفا یافته است، این‌قدر متجّب شدید؟ این مرد به قدرت ما و یا دین‌داری ما شفا نیافت، بلکه به قدرت نام عیسی مسیح شفا یافت.».


{{:en:obs:obs-44-05.jpg?nolink&640x360}}


شما خواستید که عیسی کشته شود. شما این مرد حیات‌بخش را کشتید، خدا امّا او را دوباره زنده کرد. این بود که پیش‌گویی‌های کتاب آسمانی تکمیل شد که مسیح باید روی صلیب عذاب می‌کشید و جان خود را فدا می‌کرد. امّا اگر الان توبه کنید و از گناهانتان دست بکشید، عیسی گناهانتان را پاک می سازد.


{{:en:obs:obs-44-06.jpg?nolink&640x360}}


رؤسای خانه‌ی خدا از سخنان پطرس و یوحنّا بسیار خشمگین شدند. بنابراین آنان را گرفتند و به زندان افکندند. امّا بسیاری از آن‌ها که پیغام ایشان را شنیده بودند، ایمان آوردند و به این ترتیب، تعداد ایمانداران به‌اضافه‌ی زنان و بچه‌ها به۵٫۰۰۰ نفر رسید.


{{:en:obs:obs-44-07.jpg?nolink&640x360}}


روز بعد، سران یهود، پطرس و یوحنّا را به‌حضور کاهن اعظم و هم‌کارانش آوردند و از آنان پرسیدند: «این کار را با چه قدرت و با اجازه‌ی چه‌کسی انجام داده‌اید؟».


{{:en:obs:obs-44-08.jpg?nolink&640x360}}


پطرس پاسخ داد: «این کار را به قدرت نام عیسی مسیح کردیم، همانی که شما او را بر صلیب کشیدید و کشتید، امّا خدا او را دوباره زنده کرد. شما او را نپذیرفتید، امّا غیراز عیسی مسیح، هیچ‌کس نیست که بتواند ما را رستگار سازد!».


{{:en:obs:obs-44-09.jpg?nolink&640x360}}


اعضاء شورا مات و مبهوت ماندند، زیرا می‌دیدند که آن‌ها اشخاصی بی‌سواد و معمولی هستند و پی بردند که چون با عیسی بوده‌اند، تا این حدّ، دگرگون شده‌اند. آن‌ها بعد‌از این‌که پطرس و یوحنّا را تهدید کردند، آزادشان ساختند.


//داستانی برگرفته از کتاب مقدّس: کتاب اعمال رسولان، فصل‌های ۳و۴//
