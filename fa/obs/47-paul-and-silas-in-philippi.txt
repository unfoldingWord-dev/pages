====== ۴۷.پولس و سیلاس در شهر فیلیپی ======


{{:en:obs:obs-47-01.jpg?nolink&640x360}}


چند‌سال بعد، پولس و دوستش سیلاس به شهر فیلیپی رفتند تا خبر خوش درباره‌ی عیسی را به مردمان آن‌جا بدهند. آن‌ها با زنی به‌نام لیدیه آشنا شدند که پارچه‌های ارغوانی می‌فروخت. او خدا را دوست داشت.


{{:en:obs:obs-47-02.jpg?nolink&640x360}}


خدا دل لیدیه را باز کرد تا پیغام مسیح را بفهمد، لیدیه و خانواده‌اش غسل تعمید گرفتند. او پولس و سیلاس را دعوت کرد تا در خانه‌اش بمانند و آن‌ها نیز قبول کردند.


{{:en:obs:obs-47-03.jpg?nolink&640x360}}


پولس و سیلاس گاهی برای دعا به فیلیپی می‌رفتند. هرروز درحالی ‌ه برای دعا به آن‌جا می‌رفتند، دختری را می‌دیدند که اسیر روح ناپاک بود و فال‌گیری می‌کرد و از این راه، سود کلانی عاید اربابانش می‌نمود.


{{:en:obs:obs-47-04.jpg?nolink&640x360}}


او با صدای بلند می‌گفت: «این آقایان خدمت‌گزاران خدا هستند و آمده‌اند تا راه نجات را به شما نشان دهند.». چند‌روز کار او همین بود تااین‌که پولس آزرده خاطر شد.


{{:en:obs:obs-47-05.jpg?nolink&640x360}}


یک‌روز پولس به‌طرف دختر برگشت و به روح ناپاکی که در او بود گفت: «به‌نام عیسی از وجود این دختر بیرون بیا.». در همان لحظه روح ناپاک او را رها کرد.


{{:en:obs:obs-47-06.jpg?nolink&640x360}}


وقتی اربابان او دیدند که چه اتّفاقی افتاده است، بسیار عصبانی شدند، زیرا آن دختر دیگر نمی‌توانست برای آن‌ها درآمدی کسب کند.


{{:en:obs:obs-47-07.jpg?nolink&640x360}}


بنابراین آن‌ها پولس و سیلاس را دستگیر و کتک زدند و به زندان انداختند.


{{:en:obs:obs-47-08.jpg?nolink&640x360}}


پولس و سیلاس را به زندانی که از ایمنی زیادی برخوردار بود بردند و پاهای آنان را بستند. در نیمه‌های شب آن‌ها سرودهایی در ستایش و پرستش خدا می‌خواندند.


{{:en:obs:obs-47-09.jpg?nolink&640x360}}


ناگهان، زمین‌لرزه‌ای رخ داد و درهای زندان باز شد و زنجیرها از دست‌وپای زندانیان فرو ریخت.


{{:en:obs:obs-47-10.jpg?nolink&640x360}}


وقتی رئیس زندان دید که درهای زندان باز شده‌اند، تصمیم گرفت که خود را بکشد، زیرا فکر می‌کرد که تمام زندانیان فرار کرده‌اند. (او می‌دانست که اگر زندانیان فرار کنند، او کشته خواهد شد.). پولس او را دید و فریاد زد: «به خود صدمه نزن، همه‌ی ما این‌جا هستیم.».


{{:en:obs:obs-47-11.jpg?nolink&640x360}}


زندان‌بان وحشت‌زده شد! او پولس و سیلاس را به خانه‌اش برد و به آن‌ها غذا داد و هم‌چنین زخم‌هایشان را شست. سپس گفت: «چه کنم که نجات یابم؟».


{{:en:obs:obs-47-12.jpg?nolink&640x360}}


پولس جواب داد: «به عیسی خداوند ایمان بیاور تا تو و تمام افراد خانواده‌ات نجات یابید.». سپس پولس، آن زندان‌بان و تمام اعضاء خانواده‌ی او را غسل تعمید داد و آن‌ها باهم جشن گرفتند.


{{:en:obs:obs-47-13.jpg?nolink&640x360}}


روز بعد، رهبران شهر به‌سراغ پولس و سیلاس آمدند و آزادشان کردند و از آن‌ها خواستند تا شهر را ترک کنند. پولس و سیلاس به دیدار لیدیه و تنی چند از دوستانشان رفتند و سپس شهر را ترک کرند. خبر خوش انجیل عیسی مسیح هم‌چنان گسترش می‌یافت و کلیسا درحال رشد بود.


{{:en:obs:obs-47-14.jpg?nolink&640x360}}


پولس و رهبران مسیحی به شهرهای زیادی رفتند و به تعلیم و موعظه درباره‌ی عیسی پرداختند. هم‌چنین آن‌ها نامه‌های زیادی به کلیساها می‌نوشتند و به آن‌ها درباره‌ی پیمان جدید خداوند تعلیم می‌دادند. این نوشته‌ها را عهد جدید نامیدند.


داستانی برگرفته از کتاب مقدّس: کتاب اعمال رسولان، فصل ۱۶، آیات ۱۱تا۴۰
