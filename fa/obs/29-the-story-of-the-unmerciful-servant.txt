====== ۲۹.داستان خدمت‌کار بی‌رحم ======


{{:en:obs:obs-29-01.jpg?nolink&640x360}}


 روزی پطرس به عیسی گفت: «استاد، برادری را که به من بدی می‌کند، تا چند مرتبه باید ببخشم؟ آیا هفت‌بار؟». عیسی گفت: «نه هفت‌بار، بلکه هفتاد مرتبه هفت‌بار!». بدین وسیله عیسی می‌خواست بگوید که ما همیشه باید ببخشیم. سپس عیسی این داستان را بیان کرد.


{{:en:obs:obs-29-02.jpg?nolink&640x360}}


وقایع ملکوت خداوند مانند ماجرای آن پادشاهی است که تصمیم گرفت حساب‌های خود را با خدمت‌کارانش تصفیه کند. یکی از آن خدمت‌کاران، بدهی معادل دست‌مزد ۲۰۰۰۰۰ سال کار داشت.


{{:en:obs:obs-29-03.jpg?nolink&640x360}}


از آن‌جایی‌که که خدمت‌کار نمی‌توانست این مقدار بدهی را بپردازد، پادشاه دستور داد در‌مقابل قرضش، او را با زن و فرزندانش و تمام دارایی‌هایش بفروشند.


{{:en:obs:obs-29-04.jpg?nolink&640x360}}


.ولی آن مرد بر پاهای پادشاه افتاد، التماس کرد و گفت: «ای پادشاه، استدعا دارم به من مهلت بدهید تا همه‌ی قرضم را تا به آخر تقدیم کنم.». پادشاه دلش به حال او سوخت پس او را آزاد کرد و قرضش را بخشید.


{{:en:obs:obs-29-05.jpg?nolink&640x360}}


 .«!آن فرد بدهکار از دربار پادشاه بیرون آمد و فوراً به‌سراغ همکارش رفت که به‌اندازه‌ی چهار ماه از او طلب‌کار بود. پس گلوی او را فشرد و گفت: «زود باش پولم را بده


{{:en:obs:obs-29-06.jpg?nolink&640x360}}


بدهکار بر پاهای او افتاد و گفت: «خواهش می‌کنم مهلتی به من بده تا تمام قرضت را پس بدهم.». امّا طلب‌کار راضی نشد و او را به زندان انداخت تا پولش را تمام‌و‌کمال بپردازد.


{{:en:obs:obs-29-07.jpg?nolink&640x360}}


وقتی دوستان آن شخص این ماجرا را شنیدند، بسیار اندوه‌گین شدند و به حضور پادشاه رفته، تمام جریان را به عرض او رساندند.


{{:en:obs:obs-29-08.jpg?nolink&640x360}}


پادشاه بلافاصله آن مرد را خواست و گفت: «ای ظالم پلید! من به خواهش تو آن قرض کلان را بخشیدم. تو هم باید همین رفتار را با همکارت می‌کردی!» پادشاه بسیار غضب‌ناک شد و دستور داد او را به زندان بیندازند و شکنجه دهند و تا دینار آخر قرضش را نپرداخته، آزادش نکنند.


{{:en:obs:obs-29-09.jpg?nolink&640x360}}


سپس عیسی گفت: «پدر آسمانی من با شما همین‌گونه رفتار خواهد کرد اگر شما برادرتان را از ته دل نبخشید..».


داستانی برگرفته از کتاب مقدّس: انجیل متّی، فصل ۱۸آیات۲۱تا۳۵
