====== ۲۹.داستان خدمتکار بی رحم ======


{{:en:obs:obs-29-01.jpg?nolink&640x360}}


یک روز پطرس به عیسی گفت،"استاد،برادری را که به من بدی می کند،تا چند مرتبه باید ببخشم؟آیا هفت بار؟"عیسی گفت،"نه،هفتاد مرتبه هفت بار!"بدین وسیله عیسی می خواست بفهماند که ما باید همیشه ببخشیم.سپس عیسی این داستان را بیان کرد.


{{:en:obs:obs-29-02.jpg?nolink&640x360}}


وقایع ملکوت خداوند مانند ماجرای آن پادشاهی است که تصمیم گرفت حسابهای خود را با خدمتکارانش تصفیه کند.یکی از آن خدمتکاران بدهی مانند ۲۰۰۰۰۰ سال کار داشت.


{{:en:obs:obs-29-03.jpg?nolink&640x360}}


از آنجائیکه که خدمتکار نمی توانست این مقدار بدهی را بدهد،پادشاه دستور داد در مقابل قرضش او را با زن و فرزندانش و تمام دارایی هایش بفروشند.


{{:en:obs:obs-29-04.jpg?nolink&640x360}}


"ولی آن مرد بر پاهای پادشاه افتاد و التماس کرد و گفت،'ای پادشاه استدعا دارم به من مهلت بدهید تا همه قرضم را تا به آخر تقدیم کنم.'پادشاه دلش به حال او سوخت پس او را آزاد کرد و قرضش را بخشید."


{{:en:obs:obs-29-05.jpg?nolink&640x360}}


"بدهکار از دربار پادشاه بیرون آمد و فوراً به سراغ همکارش رفت که به اندازه چهار ماه از او طلبکار بود.پس گلوی او را فشرد و گفت،'زود باش پولم را بده'"


{{:en:obs:obs-29-06.jpg?nolink&640x360}}


"بدهکار بر پاهای او افتاد و گفت،'خواهش می کنم مهلتی به من بده تا تمام قرضت را پس بدهم'اما طلبکار راضی نشد و او را به زندان انداخت تا پولش را تمام و کمال بپردازد."


{{:en:obs:obs-29-07.jpg?nolink&640x360}}


"وقتی دوستان این شخص این ماجرا را شنیدند،بسیار اندوهگین شدند و به حضور پادشاه رفته،تمام جریان را به عرض او رساندند."


{{:en:obs:obs-29-08.jpg?nolink&640x360}}


پادشاه بلافاصله آن مرد را خواست و گفت،'ای ظالم بدجنس!من به خواهش تو آن قرض کلان را بخشیدم.تو هم این کار را باید با همکارت می کردی.'پادشاه بسیار غضبناک شد و دستور داد او را به زندان بیندازند و شکنجه دهند و تا دینار آخر قرضش را نپرداخته ،آزادش نکنند."


{{:en:obs:obs-29-09.jpg?nolink&640x360}}


سپس عیسی گفت،"این چنین پدر آسمانی من با شما رفتار خواهد کرد اگر شما برادرتان را از ته دل نبخشید."


داستانی از کتاب مقدس:متی۱۸:آیه۲۱تا۳۵
