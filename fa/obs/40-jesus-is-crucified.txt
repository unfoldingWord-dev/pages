====== ۴۰.مصلوب شدن عیسی ======


{{:en:obs:obs-40-01.jpg?nolink&640x360}}


سپس آنها صلیب را بر دوشش گذاشتند تا عیسی آن را حمل کند.


{{:en:obs:obs-40-02.jpg?nolink&640x360}}


آنها به مکانی به نام جمجمه سر رسیدند و دست و پای او را بر صلیب میخکوب کردند.اما عیسی گفت،"ای پدر،این مردم را ببخش،زیرا که نمی دانند چه می کنند."به دستور پیلاطوس بالای سر او علامتی گذاشتند که نوشته بود،"این است پادشاه یهود."


{{:en:obs:obs-40-03.jpg?nolink&640x360}}


سربازان بر لباس او قرعه انداختند و این مطابق پیشگویی کتب آسمانی بود که می فرماید،"لباسهایم را میان خود تقسیم کردند و بر ردای من قرعه انداختند."


{{:en:obs:obs-40-04.jpg?nolink&640x360}}


عیسی را در میان دو جنایتکار مصلوب کردند،یکی از آنها عیسی را مسخره کرد اما دیگری به او گفت،"حتی در حال مرگ هم از خدا نمی ترسی؟ما گناهکاریم اما این شخص بی گناه است.ای عیسی وقتی ملکوت خود را آغاز کردی،مرا هم بیاد آور!"عیسی جواب داد،"تو همین امروز با من در بهشت خواهی بود."


{{:en:obs:obs-40-05.jpg?nolink&640x360}}


سران مذهبی یهود و جمعیتی که آنجا بود با حالت تمسخر به عیسی می گفتند،"اگر تو پسر خدا هستی از صلیب پایین بیا و خود را نجات بده!سپس ما به تو ایمان می آوریم."


{{:en:obs:obs-40-06.jpg?nolink&640x360}}


به هنگام ظهر،تاریکی همه جا را فرا گرفت و تا ساعت سه بعد از ظهر ادامه یافت.


{{:en:obs:obs-40-07.jpg?nolink&640x360}}


در این زمان عیسی با صدایی بلند فریاد زد،ای پدر،روح خود را به دستهای تو می سپارم."سپس سر خود را خم کرد و جان سپرد.وقتی او جان داد،در آن لحظه،ناگهان پرده خانه خدا که در مقابل مقدس ترین جایگاه قرار داشت و حضور خدا آنجا بود،از سر تا پا دو تکه شد.


{{:en:obs:obs-40-08.jpg?nolink&640x360}}


بواسطه مرگ او،عیسی راهی را باز کرد که مردم بتوانند به سمت خدا بیایند.وقتی افسر رومیِ در پای صلیب،دید که عیسی چگونه جان سپرد،گفت،"حقیقتاً که این مرد بی گناه بود.او حتماً باید فرزند خدا باشد."


{{:en:obs:obs-40-09.jpg?nolink&640x360}}


سپس نیقودیموس و یوسف که از اعضای شورای عالی یهود که با اشتیاق در انتظار فرا رسیدن ملکوت خدا بودند نزد پیلاطوس رفتند و جسد عیسی را طلب کردند.آنها جسد او را با پارچه کتان پیچیدند و در مقبره سنگی گذاشتند و یک سنگ نیز جلو در قبر که مثل غار بود غلطاندند. ​


داستانی از کتاب مقدس;متی۲۷:آیه۲۷تا۶۱;مرقس۱۵:آیه۱۶تا۴۷;لوقا۲۳:آیه۲۶تا۵۶;یوحنا۱۹:آیه۱۷تا۴۲
