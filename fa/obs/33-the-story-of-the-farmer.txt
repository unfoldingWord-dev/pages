====== ۳۳.داستان کشاورز ======


{{:en:obs:obs-33-01.jpg?nolink&640x360}}


روزی عیسی در کنار دریا بود و طولی نکشید که عدّه‌ی زیادی دور او جمع شدند و عیسی هم سوار قایق شد و از آن‌جا به تعلیم مردم پرداخت.


{{:en:obs:obs-33-02.jpg?nolink&640x360}}


عیسی این داستان را برای مردم تعریف کرد: «کشاورزی در مزرعه‌اش بذر می‌کاشت، همین‌طور که بذر‌ها را به اطراف می‌پاشید، بعضی در گذرگاه کشت‌زار افتادند و پرنده‌ها آمدند و آن‌ها را خوردند.».


{{:en:obs:obs-33-03.jpg?nolink&640x360}}


بعضی روی خاکی افتاد که زیرش سنگ بود. بذرها روی آن خاک کم‌عمق، خیلی زود سبز شدند. ولی وقتی آفتاب سوزان بر آن‌ها تابید، همه سوختند و ازبین رفتند، چون ریشه عمیقی نداشتند.


{{:en:obs:obs-33-04.jpg?nolink&640x360}}


بعضی از بذرها لابه‌لای خارها افتادند. خارها و بذرها باهم رشد کردند و ساقه‌های جوان گیاه زیر فشار خارها خفه شدند.


{{:en:obs:obs-33-05.jpg?nolink&640x360}}


ولی مقداری از این بذرها روی خاک خوب افتادند، و از هر بذر، ۳۰ و ۶۰ و حتّی۱۰۰ بذر دیگر به‌دست آمد. اگر گوش شنوا دارید، خوب گوش دهید!


{{:en:obs:obs-33-06.jpg?nolink&640x360}}


شاگردان از شنیدن این داستان گیج شدند. عیسی توضیح داد: «بذر، نشان دهنده‌ی کلام خداست. گذرگاه کشت‌زار که بذرها بر آن افتادند، دل سخت فردی را نشان می‌دهد که گرچه مژده‌ی ملکوت خداوند را می‌شنود، ولی آن‌را درک نمی‌کند. در همان‌حال شیطان سر می‌رسد و تخم‌ها را از قلب او می‌رباید.


{{:en:obs:obs-33-07.jpg?nolink&640x360}}


خاکی که زیرش سنگ بود، دل کسی را نشان می‌دهد که تا پیغام خدا را می‌شنود، فوراً با شادی آن‌را قبول می‌کند، ولی چون آن‌را عمیقاً درک نکرده است در زمان سختی، شور و شوق خود را ازدست می‌دهد و از ایمان بر می‌گردد.


{{:en:obs:obs-33-08.jpg?nolink&640x360}}


زمینی که از خارها پوشیده شده بود، کسی را نشان می‌دهد که پیغام را می‌شنود ولی نگرانی‌های زندگی و عشق به پول، کلام خدا را در دل او خفه می‌کنند، و او نمی‌تواند خدمت مؤثّری برای خدا انجام دهد.


{{:en:obs:obs-33-09.jpg?nolink&640x360}}


زمین خوب امّا دل کسی را نشان می‌دهد که پیغام خدا را می‌شنود و آن‌را می‌فهمد و به دیگران نیز می‌رساند.".


داستانی برگرفته از کتاب مقدّس: انجیل متّی، فصل۱۳، آیات ۱تا۸و۱۸تا۲۳; انجیل مرقس، فصل ۴آیات ۱تا۸ و۱۳تا۲۰; انجیل لوقا، فصل ۸، آیات ۴تا۱۵
