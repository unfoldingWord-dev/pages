====== ۳۳.حکایت کشاورز ======


{{:en:obs:obs-33-01.jpg?nolink&640x360}}


روزی عیسی در کنار دریا بود و مدتی طول نکشید که عده زیادی دور او جمع شدند و عیسی هم سوار قایق شد و از آنجا شروع به تعلیم مردم پرداخت.


{{:en:obs:obs-33-02.jpg?nolink&640x360}}


عیسی این داستان را برای مردم تعریف کرد،"کشاورزی در مزرعه اش تخم می کاشت،همین طور که تخمها را به اطراف می پاشید بعضی در گذرگاه کشتزار افتاد،پرنده ها آمدند و آنها را خوردند."


{{:en:obs:obs-33-03.jpg?nolink&640x360}}


"بعضی روی خاکی افتاد که زیرش سنگ بود.تخمها روی آن خاک کم عمق،خیلی زود سبز شدند.ولی وقتی خورشید سوزان بر آنها تابید،همه سوختند واز بین رفتند،چون ریشه عمیقی نداشتند."


{{:en:obs:obs-33-04.jpg?nolink&640x360}}


"بعضی از تخمها لابه لای خارها افتاد.خارها و تخمها با هم رشد کردند و ساقه های جوان گیاه زیر فشار خارها خفه شدند."


{{:en:obs:obs-33-05.jpg?nolink&640x360}}


"ولی مقداری از این تخمها روی خاک خوب افتاد،و از هر تخم ۳۰و۶۰و حتی۱۰۰ تخم دیگر بدست آمد.اگر گوش شنوا دارید،خوب گوش دهید!"


{{:en:obs:obs-33-06.jpg?nolink&640x360}}


شاگردان از شنیدن این داستان گیج شدند.عیسی توضیح داد،"دانه نشان دهنده کلام خداست.گذرگاه کشتزار که تخمها بر آن افتاد،دل سخت کسی را نشان میدهد که گرچه مژده ملکوت خداوند را می شنود،ولی آن را درک نمی کند.در همان حال شیطان سر میرسد و تخمها را از قلب او می رباید."


{{:en:obs:obs-33-07.jpg?nolink&640x360}}


"خاکی که زیرش سنگ بود،دل کسی را نشان می دهد که تا پیغام خدا را می شنود فوراً با شادی آن را قبول می کند،ولی چون آن را عمیقاً درک نکرده است در زمان سختی،شور و شوق خود را از دست میدهد و از ایمان بر می گردد."


{{:en:obs:obs-33-08.jpg?nolink&640x360}}


"زمینی که از خارها پوشیده شده بود،کسی را نشان میدهد که پیغام را می شنود ولی نگرانیهای زندگی و عشق به پول،کلام خدا را در او خفه می کنند،و او نمی تواند خدمت موثری برای خدا انجام دهد."


{{:en:obs:obs-33-09.jpg?nolink&640x360}}


"اما زمین خوب دل کسی را نشان می دهد که به پیغام را می شنود و آن را می فهمد وبه دیگران نیز می رساند."


داستانی از کتاب مقدس:متی۱۳:آیه۱تا۸و۱۸تا۲۳;مرقس۴:آیه۱تا۸و۱۳تا۲۰;لوقا۸:آیه۴تا۱۵
