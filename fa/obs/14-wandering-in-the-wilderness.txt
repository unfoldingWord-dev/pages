====== ۱۴.سرگردانی در بیابان ======


{{:en:obs:obs-14-01.jpg?nolink&640x360}}


بعد از این‌که بنی‌اسرائیل، پیمان عهد را در کوه سینا از خدا دریافت نمودند، خدا آن‌ها را به سرزمین موعود که همان کنعان بود راهنمایی فرمود. در این سفر، ستونی از ابر راهنمای آنان بود.


{{:en:obs:obs-14-02.jpg?nolink&640x360}}

خدا با ابراهیم، اسحاق و یعقوب عهد بسته بود که سرزمین موعود را به فرزندان آن‌ها خواهد داد، امّا قبایل زیادی آن‌جا زندگی می کردند که به کنعانیان معروف بودند.کنعانیان به خدا ایمان نداشتند. آن‌ها خدای غیر حقیقی را می پرستیدند و کارهای شریرانه زیادی انجام می‌دادند.


{{:en:obs:obs-14-03.jpg?nolink&640x360}}

خدا​به بنی‌اسرائیل گفت: «شما باید از شرّ کنعانیان در سرزمین موعود خلاص شوید. با آن‌ها صلح نکنید و با آن‌ها ازدواج نکنید. شما باید همه‌ی بت‌های آنان را نابود کنید. اگر این کار را نکنید، درعوض به‌جای پرستیدن خدای حقیقی، شروع به پرستش بت‌های آن‌ها خواهید کرد.


{{:en:obs:obs-14-04.jpg?nolink&640x360}}

وقتی بنی‌اسرائیل به نواحی سرزمین کنعان رسید، موسی دوازده مرد را از هر قبیله انتخاب نمود. او بعد از دادن دستورالعمل، آن‌ها را برای جاسوسی و تحقیق به آن‌جا فرستاد. آنان هم‌چنین در‌مورد کنعانیان باید تحقیق می‌کردند که ببیند آن‌ها قوی یا ضعیف هستند.


{{:en:obs:obs-14-05.jpg?nolink&640x360}}

آن‌ها برای چهل‌روز در کنعان جاسوسی کردند، و سپس بازگشتند. ده‌نفر از آن‌ها خبرهای بدی داشتند، و گفتند: «سرزمین بسیار حاصل‌خیزی بود! امّا ساکنان آن‌جا افرادی بسیار غول‌پیکر بودند و شهرهایشان حصاردار است. اگر ما به آن‌جا حمله کنیم حتماً کشته خواهیم شد.».


{{:en:obs:obs-14-06.jpg?nolink&640x360}}

فوراً آن دو جاسوس دیگر که نام‌هایشان کالیب و یوشع بود، گفتند: «این درست است که مردمان کنعان از ما بلندتر و قوی‌تر هستند، امّا ما قطعاً آن‌ها را شکست خواهیم داد! خدا برای ما خواهد جنگید»


{{:en:obs:obs-14-07.jpg?nolink&640x360}}

امّا قوم از موسی و هارون عصبانی بودند و گفتند: «چرا ما را به این بیابان آوردی؟ ما در مصر می‌ماندیم، بهتر از این بود که در جنگ کشته شویم و زن‌ها و بچه‌هایمان اسیر گردند.». آن‌ها می‌خواستند موسی و هارون را بکشند و رهبری جدید انتخاب کنند تا آن‌ها را به مصر بازگرداند.


{{:en:obs:obs-14-08.jpg?nolink&640x360}}

خداوند بسیار خشمگین شد و ناگاه حضور پر‌جلال خدا در خیمه‌ی عبادت ظاهر شد و فرمود: «به‌جز کالیب و یوشع، همه‌ی افرادی که بیست‌سال سنّ به بالا دارند، در بیابان سرگردان و هلاک خواهند شد. آن‌ها هرگز وارد سرزمین موعود نخواهند شد»


{{:en:obs:obs-14-09.jpg?nolink&640x360}}

وقتی مردم این را شنیدند، از این که گناه بزرگی کرده‌اند، پشیمان شدند. آن‌ها سلاح‌های خود را برداشتند و به کنعان حمله کردند. موسی به آنان هشدار داده بود که نروند، زیرا خدا با آنان نبود، آن‌ها امّا به حرف موسی گوش ندادند.


{{:en:obs:obs-14-10.jpg?nolink&640x360}}

خدا با آن‌ها در آن جنگ همراه نبود، بنابراین شکست خوردند و تعداد زیادی از آن‌ها کشته شدند. بقیه‌ی کسانی هم که از جنگ برگشتند، به مدّت چهل‌سال در بیابان سرگردان بودند.


{{:en:obs:obs-14-11.jpg?nolink&640x360}}

در طیّ مدّتی که بنی‌اسرائیل سرگردان بودند، خدا از آن‌ها حمایت می‌کرد. او از آسمان به ایشان نانی داد که نامش مَنّ بود. او هم‌چنین برای آن‌ها بلدرچین نیز فرستاد تا گوشت هم برای خوردن داشته باشند. در مدّت این چهل‌سال، خدا برای آن‌ها کفش و لباس برای پوشیدن فراهم نمود.


{{:en:obs:obs-14-12.jpg?nolink&640x360}}

حتّی خدا به‌طور معجزه آسایی از‌میان صخره‌ها به آن‌ها آب می‌داد. امّا باوجود همه‌ی این‌ها، قوم بنی‌اسرائیل، لب به شکایت و ناله درمقابل خدا و موسی گشودند. امّا خدا هم‌چنان بر عهدی که با ابراهیم، اسحاق و یعقوب بسته بود پای‌بند بود.


{{:en:obs:obs-14-13.jpg?nolink&640x360}}

یک روز، مردم آبی برای نوشیدن نداشتند. خدا به موسی گفت: «دربرابر چشمان بنی‌اسرائیل به صخره بگو که آب جاری سازد.». امّا موسی جلوی چشمان بنی‌اسرائیل به‌جای این‌که به صخره بگوید که آب بدهد، با عصا دوبار به آن ضربه زد. آب از صخره بیرون آمد و تمام قوم از آن نوشیدند. امّا خدا از موسی دلگیر شد و گفت: «تو به سرزمین موعود وارد نخواهی شد»


{{:en:obs:obs-14-14.jpg?nolink&640x360}}

بعد از چهل‌سال سرگردانی در بیابان، همه‌ی آن‌هایی که بر‌ضدّ خدا شورش کرده بودند، مردند. خدا دوباره به قوم، اجازه داد تا به نزدیکی سرزمین موعود برسند. موسی مرد سالخورده‌ای شده بود، بنابراین او یوشع را به جانشینی خود برگزید. خدا با موسی عهد کرد که یک‌روز پیامبری مانند موسی خواهد آمد.


{{:en:obs:obs-14-15.jpg?nolink&640x360}}

خدا موسی را به بالای کوه بلندی برد تا از آن‌جا بتواند سرزمین موعود را ببیند. موسی سرزمین موعود را دید، امّا هرگز نتوانست داخل آن شود. سپس موسی مرد و بنی‌اسرائیل، سی‌روز برای او سوگواری کردند. یوشع به عنوان رهبر برگزیده شد. او رهبری نیکو بود زیرا به خدا اطمینان داشت و از او اطاعت می‌کرد.

داستانی برگرفته از کتاب مقدّس: کتاب خروج، فصل‌های۱۶ـ۱۷؛ کتاب اعداد، فصل‌های۱۰ـ۱۴؛۲۰:۲۷؛ کتاب تثنیه ۳۴
