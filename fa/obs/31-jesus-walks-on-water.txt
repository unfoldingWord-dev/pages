====== ۳۱.عیسی روی آب راه می‌رود ======


{{:en:obs:obs-31-01.jpg?nolink&640x360}}


بلافاصله پس‌از آن ماجرا، عیسی به شاگردانش فرمود که سوار قایق شده، به آن طرف دریاچه بروند تا او بتواند مردم را روانه‌ی خانه و کاشانه‌شان کند. پس‌از آن به فراز تپه‌ای رفت و به دعا مشغول شد. عیسی تا پاسی از شب در آن‌جا ماند.


{{:en:obs:obs-31-02.jpg?nolink&640x360}}


درطول سفر با قایق،آن‌ها فاصله‌ی زیادی با خشکی داشتند. ناگهان توفان شروع به وزیدن کرد و قایق درمیان امواج و باد به این‌طرف و آن‌طرف می‌رفت.


{{:en:obs:obs-31-03.jpg?nolink&640x360}}


عیسی تصمیم گرفت که به‌طرف آن‌ها برود. بنابراین عیسی قدم‌زنان برروی آب، به‌سوی قایق شاگردان حرکت کرد.


{{:en:obs:obs-31-04.jpg?nolink&640x360}}


وقتی شاگردان عیسی را دیدند، بسیار ترسیدند. زیرا فکر می‌کردند روحی می‌بینند. عیسی می‌دانست که آن‌ها می‌ترسند، بنابراین با آن‌ها صحبت کرد و فرمود: «نترسید من هستم!».


{{:en:obs:obs-31-05.jpg?nolink&640x360}}


سپس پطرس به عیسی گفت: «سرورم، اگر حقیقتاً شما هستید، دستور فرمایید من هم روی آب راه بروم و پیش شما بیایم.». عیسی به پطرس فرمود:«بیا!».


{{:en:obs:obs-31-06.jpg?nolink&640x360}}


پس پطرس از قایق بیرون آمد و روی آب راه افتاده به‌طرف عیسی رفت. امّا بعد‌از طیّ مسافت کوتاهی، او روی خود را از عیسی برگرداند و به موج‌های بلند چشم دوخت.


{{:en:obs:obs-31-07.jpg?nolink&640x360}}


سپس وحشت پطرس را فراگرفت و شروع به فرورفتن در آب کرد. آن‌گاه فریاد زد: «سرورم مرا نجات دهید!». عیسی فوراً دست خود را دراز کرد و او را بیرون کشید. سپس عیسی به پطرس گفت: «ای کم‌ایمان، چرا شک کردی؟!».


{{:en:obs:obs-31-08.jpg?nolink&640x360}}


وقتی پطرس و عیسی سوار قایق شدند، باد فوراً قطع شد. شاگردان که بسیار شگفت‌زده شده بودند، عیسی را پرستش کرده و گفتند: «به‌راستی که تو فرزند خدای زنده هستی.».


داستانی برگرفته از کتاب مقدّس: انجیل متّی، فصل ۱۴، آیات۲۲تا۳۳; انجیل مرقس، فصل ۶، آیات ۴۵تا۵۲; انجیل یوحنّا، فصل ۶، آیات۱۶تا۲۱
