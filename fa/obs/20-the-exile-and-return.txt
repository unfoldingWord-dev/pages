===== ۲۰.تبعید و بازگشت =====


{{:en:obs:obs-20-01.jpg?nolink&640x360}}


هردو قوم اسرائیل و یهودا برضدّ خدا گناه کردند. آن‌ها عهدی را که با خدا در کوه سینا بسته بودند شکستند. خدا پیامبران زیادی را فرستاد تا آنان را به توبه و عبادت خدا دعوت نمایند امّا آن‌ها دعوت انبیاء را ردّ کردند.


{{:en:obs:obs-20-02.jpg?nolink&640x360}}


بنابراین خدا آن‌ها را تنبیه کرد و اجازه داد که آن‌ها نابود گردند. قوم اسرائیل به‌وسیله‌ی امپراطوری آشور که ملّتی قوی و بی‌رحم بودند، ازمیان رفتند. آشوری‌ها بسیاری از اسرائیلی‌ها را کشتند و همه‌ی چیزهای باارزش آنان را بردند و بسیاری از قسمت‌های سرزمین اسرائیل را سوزاندند.


{{:en:obs:obs-20-03.jpg?nolink&640x360}}


آشوری‌ها همه‌ی رهبران، افراد ثروت‌مند و افرادی را که دارای مهارت‌های کاری بودند با خود به آشور بردند. فقط افرادی که ضعیف بودند و کشته نشده بودند در اسرائیل ماندند.


{{:en:obs:obs-20-04.jpg?nolink&640x360}}


سپس آشوری‌ها بیگانگان را به اسرائیل آوردند که آن‌جا زندگی کنند. بیگانه‌ها شهرهای ویران شده را بازسازی کردند و با بقیه‌ی اسرائیلی‌هایی که آن‌جا باقی مانده بودند، ازدواج کردند. نسل آن‌ها را سامری می‌خواندند.


===== ===== =====


{{:en:obs:obs-20-05.jpg?nolink&640x360}}


مردم پادشاهی یهودا دیدند که خدا چگونه پادشاهی اسرائیل را به‌دلیل نافرمانی از خدا مجازات نمود. امّا آن‌ها هم‌چنان به پرستش بت‌ها و خدای کنعانیان می‌پرداختند. خدا پیامبرانی را فرستاد تا به ایشان هشدار دهند امّا آنان هم‌چنان به کار خود ادامه می‌دادند.


{{:en:obs:obs-20-06.jpg?nolink&640x360}}


حدود ۱۰۰ سال پس‌از نابودی اسرائیل به‌دست آشوری‌ها، خدا نبوکدنصر پادشاه بابِل را برگزید تا به پادشاهی یهودا حمله کند. بابلی‌ها امپراطوری قدرت‌مندی بودند. پادشاه یهودا قبول کرد که نبوکدنصر را خدمت کند و هرسال مالیات زیادی را به او بدهد.


{{:en:obs:obs-20-07.jpg?nolink&640x360}}


امّا خیلی زود مردم یهودا علیه بابلی‌ها طغیان کردند. بنابراین بابلی‌ها برگشتند و دوباره به آن‌ها حمله کردند. بابلی‌ها شهر اورشلیم را تصرف کردند، معبد را نابود ساختند و هر ثروتی آن‌جا بود با خود بردند.


{{:en:obs:obs-20-08.jpg?nolink&640x360}}


سزای این شورش این شد که نبوکدنصر بچه‌های پادشاه یهودا را پیش او به قتل رساند و هم‌چنین چشمان او را کور کرد. بعد از این، آن‌ها پادشاه را با خود بردند تا در زندان در بابل بمیرد.


{{:en:obs:obs-20-09.jpg?nolink&640x360}}


نبوکدنصر و سپاهیانش همه‌ی اهالی یهودا را با خود به بابل بردند و فقط افراد ضعیف را آن‌جا گذاشتند تا به زراعت بپردازند. این روی‌داد را تبعید نامیدند.


{{:en:obs:obs-20-10.jpg?nolink&640x360}}


حتّی اگر تبعید، مجازات گناه قوم بنی‌اسرائیل بود، خدا امّا عهدی را که با قومش بسته بود فراموش نکرده بود. خدا مراقب قوم خود بود و با آنان به‌وسیله‌ی انبیاء صحبت می‌کرد. خدا به آن‌ها وعده فرمود که که بعد از هفتاد‌سال دوباره بنی‌اسرائیل را به سرزمین موعود خواهد بازگرداند.


{{:en:obs:obs-20-11.jpg?nolink&640x360}}


بعد از هفتاد‌سال، کوروش پادشاه پارسیان، بابلیان را شکست داد. پارسیان در‌عین‌حال که قوی بودند، مردم بخشنده‌ای نیز بودند. مردم اسرائیل را حال یهودی نیز می‌نامیدند و بعضی از آن‌ها تمام عمر خود را در بابل زندگی کردند. فقط تعداد اندکی که خیلی پیر بودند، می‌توانستند سرزمین یهودا را اندکی به‌یاد آوردند.


{{:en:obs:obs-20-12.jpg?nolink&640x360}}


بعد‌از مدّت کوتاهی که کوروش به قدرت رسید، کاری را انجام داد که هیچ‌کس تا‌به‌حال انجام نداده بود. او دستور داد که هر یهودی اگر خواست می‌تواند به یهودا برگردد. او حتّی به آن‌ها پول داد که معبد اورشلیم را دوباره بازسازی کنند! هفتاد‌سال بعد‌از تبعید، گروه کوچکی از یهودیان به اورشلیم بازگشتند.


{{:en:obs:obs-20-13.jpg?nolink&640x360}}


وقتی آن‌ها به اورشلیم رسیدند، معبد و دیوار دور آن را بازسازی کردند. اگرچه آن‌ها زیر تسلّط حکومت دیگری بودند، امّا اکنون دیگر در سرزمین موعود بودند و خدا را در معبد اورشلیم ستایش می‌کردند.


داستانی برگرفته از کتاب مقدّس: کتاب دوّم پادشاهان، فصل ۱۷;۲۴-۲۵; کتاب دوّم تواریخ، فصل ۳۶; کتاب عزرا، فصل‌های۱-۱۰; کتاب نحمیاء، فصل‌های ۱-۱۳
