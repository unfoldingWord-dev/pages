===== ۲۰.تبعید و بازگشت =====


{{:en:obs:obs-20-01.jpg?nolink&640x360}}


هر دو قوم اسرائیل و یهودا بر ضد خدا گناه کردند.آنها عهدی را که با خدا در کوه سینا بسته بودند شکستند.خدا پیامبران زیادی را فرستاد تا آنها را به توبه و عبادت خدا دعوت نمایند اما آنها دعوت انبیاء را رد کردند.


{{:en:obs:obs-20-02.jpg?nolink&640x360}}


بنابراین خدا آنها را تنبیه کرد و اجازه داد که آنها نابود گردند.آنها به وسیله امپراطوری آشوری که یک ملت قوی و بی رحم بودند از میان رفتند.آشوری ها بسیاری از اسرائیلی ها را کشتند و همه چیزهای با ارزش را بردند و بسیاری از قسمت های اسرائیل را سوزاندند.


{{:en:obs:obs-20-03.jpg?nolink&640x360}}


آشوری ها همه رهبران،افراد ثروتمند و افرادی که دارای مهارتهای کاری بودند با خود به آشور بردند.فقط افرادی که ضعیف بودند و کشته نشده بودند در اسرائیل ماندند.


{{:en:obs:obs-20-04.jpg?nolink&640x360}}


سپس آشوریها افراد بیگانه را به اسرائیل آوردند که آنجا زندگی کنند.بیگانه ها شهرهای ویران شده را بازسازی کردند و با بقیه اسرائیلی هایی که آنجا باقی مانده بودند،ازدواج کردند.نسل آنها را سامری می خواندند.


=====  =====


{{:en:obs:obs-20-05.jpg?nolink&640x360}}


مردم پادشاهی یهودا دیدند که خدا چگونه پادشاهی اسرائیل را به دلیل نافرمانی از خدا مجازات نمود.اما آنها همچنان به پرستش بتها و خدای کنعانیان پرداختند.خدا پیامبرانی را فرستاد تا به ایشان هشدار دهند اما آنها همچنان به کار خود ادامه میدادند.


{{:en:obs:obs-20-06.jpg?nolink&640x360}}


حدود ۱۰۰ سال بعد از نابودی اسرائیل به دست آشوریها،خداوند نبوکدنصر پادشاه بابل را برگزید تا به پادشاهی یهودا حمله کند.بابلیها امپراطوری قوی بودند.پادشاه یهودا قبول کرد که نبوکدنصر را خدمت کند وهر سال مالیات زیادی را به او بدهد.


{{:en:obs:obs-20-07.jpg?nolink&640x360}}


اما خیلی زود مردم یهودا علیه بابلی ها طغیان کردند.بنابراین بابلی ها برگشتند و دوباره به آنها حمله کردند.آنها شهر اورشلیم را تصرف کردند،معبد را نابود کردند و هر ثروتی آنجا بود با خود بردند.


{{:en:obs:obs-20-08.jpg?nolink&640x360}}


سزای این شورش این شد که نبوکدنصر بچه های پادشاه یهودا را جلوی او به قتل رساند و همچنین چشمان او را کور کرد.بعد از آن آنها پادشاه را با خود بردند تا در زندان در بابل بمیرد.


{{:en:obs:obs-20-09.jpg?nolink&640x360}}


نبوکدنصر و سپاهیانش همه اهالی یهودا را با خود به بابل بردند و فقط افراد ضعیف را آنجا گذاشتند تا به زراعت بپردازند.این رویداد را تبعید نامیدند.


{{:en:obs:obs-20-10.jpg?nolink&640x360}}


حتی اگر تبعید مجازات گناه آنها بود،خدا عهدی را که با قومش بسته بود فراموش نکرده بود.خداوند مراقب قومش بود و با آنها به وسیله انبیاء صحبت می کرد.او به آنها قول داد که بعد از هفتاد سال دوباره بنی اسرائیل را به سرزمین موعود باز خواهد گرداند.


{{:en:obs:obs-20-11.jpg?nolink&640x360}}


بعد از هفتاد سال،کورش پادشاه پارسیان،بابلیان را شکست داد.پارسیان در عین حال که قوی بودند مردم بخشنده ای نیز بودند.مردم اسرائیل را الان یهودی نیز می نامیدند و بعضی از آنها تمام عمر خود را در بابل زندگی کردند.فقط تعداد اندکی که خیلی پیر بودند سرزمین یهودا را بلکه به یاد می آوردند.


{{:en:obs:obs-20-12.jpg?nolink&640x360}}


بعد از مدت کوتاهی که کورش به قدرت رسید کاری را انجام داد که هیچ کس تا به حال انجام نداده بود.او دستور داد که هر یهودی اگر خواست می تواند به یهودا برگردد.او حتی به آنها پول داد که معبد اورشلیم را دوباره بازسای کنند!هفتاد سال بعد از تبعید،گروه کوچکی از یهودیان به اورشلیم بازگشتند.


{{:en:obs:obs-20-13.jpg?nolink&640x360}}


وقتی آنها به آنجا رسیدند،اسرائیلی ها معبد و دیوار دور آن را بازسازی کردند.اگرچه آنها زیر تسلط حکومت دیگری بودند اما دیگر در سرزمین موعود بودند و خدا را در معبد اورشلیم ستایش میکردند.


داستانی از کتاب مقدس:دوم پادشاهان باب ۱۷;۲۴-۲۵;دوم تواریخ:۳۶;عزرا باب۱-۱۰;نحمیا۱-۱۳
