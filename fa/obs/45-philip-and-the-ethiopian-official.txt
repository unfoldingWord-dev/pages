====== ۴۵.فیلیپ و خزانه‌دارِ حبشی ======


{{:en:obs:obs-45-01.jpg?nolink&640x360}}


یک‌روز فرشته‌ی خداوند به یکی از شاگردان عیسی به‌نام فیلیپ گفت: «برخیز و به راهی برو که از اورشلیم به بیابان غزّه می‌رود. فیلیپ درحالی‌که در جاده قدم می‌زد، خزانه‌دار مملکت حبشه را دید که در کالسکه نشسته بود. روح خدا به فیلیپ گفت: «برو و با آن مرد صحبت کن.».


{{:en:obs:obs-45-02.jpg?nolink&640x360}}


وقتی او به کالسکه نزدیک شد، شنید که آن مرد، کتاب اشعیاء نبیّ را می‌خواند و آن قسمت از کتاب، این بود: «او را هم‌چون گوسفندی به کشتارگاه بردند و او لب به اعتراض نگشود. هرگونه بی‌عدالتی در حقّ او روا داشتند. آنان حقّ زندگی کردن را از او گرفتند.».


{{:en:obs:obs-45-03.jpg?nolink&640x360}}


فیلیپ از مرد حبشی پرسید: «آیا می‌فهمید چه نوشته است؟». او گفت: «آیا اشعیاء این چیزها را درباره‌ی خودش می‌گفت یا درباره‌ی دیگری؟».


{{:en:obs:obs-45-04.jpg?nolink&640x360}}


فیلیپ به او نشان داد که اشعیاء درباره‌ی عیسی می‌گفت. هم‌چنین فیلیپ جاهای دیگری را از کتاب نشان داد که خبرهای خوشی راجع به عیسی بیان می‌کرد.


{{:en:obs:obs-45-05.jpg?nolink&640x360}}


در‌حالی‌که پیش می‌رفتند، به یک برکه‌ی آب رسیدند. مرد حبشی گفت: «نگاه کن این‌جا آب هست! آیا امکان دارد غسل تعمید بگیرم؟». و او فرمان داد که کالسکه بایستد.


{{:en:obs:obs-45-06.jpg?nolink&640x360}}


بنابراین آن‌ها به داخل آب رفتند و فیلیپ او را تعمید داد. وقتی‌که فیلیپ مرد حبشی را تعمید داد، روح خداوند، فیلیپ را به مکانی دیگر برد تا مژده‌ی انجیل را به دیگران برساند.


{{:en:obs:obs-45-07.jpg?nolink&640x360}}


مرد حبشی خوش‌حال از اینکه عیسی را شناخته، به راه و سفر خود ادامه داد.


داستانی برگرفته از کتاب مقدس: کتاب اعمال رسولان، فصل ۸، آیات۲۶تا۴۰
