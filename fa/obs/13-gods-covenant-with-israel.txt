====== ۱۳.عهد خدا با اسرائیل ======


{{:en:obs:obs-13-01.jpg?nolink&640x360}}


بعد از این‌که خدا قوم اسرائیل را از‌میان دریای سرخ رهبری نمود، آن‌ها را به بیابان سینا هدایت نمود. مردم چادرهای خود را در پای کوه‌ها بر‌پا کردند.


{{:en:obs:obs-13-02.jpg?nolink&640x360}}


خدا به موسی و قوم بنی‌اسرائیل گفت: «اگر مطیع من باشید و عهد مرا نگه دارید، شما قوم خاصّ من خواهید بود و چون کاهنان مرا خدمت خواهید کرد»


{{:en:obs:obs-13-03.jpg?nolink&640x360}}


بعد از سه روز، زمانی که مردم خود را آماده کرده بودند، صدای هولناک رعدوبرق شنیده شد و ابر غلیظی بر روی کوه پدید آمد. فقط موسی حقّ داشت که به بالای کوه برود.


{{:en:obs:obs-13-04.jpg?nolink&640x360}}


سپس خدا به آن‌ها عهد‌نامه را داد و گفت: «من خداوند، خدای تو هستم، همان خدایی که تو را از اسارت و بندگی مصر آزاد کرد. تو را خدایان دیگری غیر از من نباشد»


{{:en:obs:obs-13-05.jpg?nolink&640x360}}

«بتی نساز و آن را ستایش نکن. زیرا من که خداوند، خدای تو می‌باشم، خدای غیوری هستم. از نام من که خداوند، خدای تو هستم، سوء استفاده نکن. روز سبّت را به‌یاد داشته باش، در هفته شش‌روز کار کن، ولی در روز هفتم، استراحت کن و خدا را به‌یاد آور.».


{{:en:obs:obs-13-06.jpg?nolink&640x360}}

پدر و مادرت را احترام کن. قتل مکن. زنا مکن. دزدی مکن. دروغ مگو. چشم طمع به مال و ناموس دیگران نداشته باش.


{{:en:obs:obs-13-07.jpg?nolink&640x360}}

سپس خدا این قوانین را برروی دو تخته سنگ نوشت و به موسی داد. خدا قانون‌های دیگری نیز به موسی داد. خدا قول داد که اگر قوم اسرائیل به قوانین او احترام بگذارند، ایشان را برکت داده و از آن‌ها حمایت خواهد کرد و اگر از او اطاعت نکنند، خدا آنان را مجازات خواهد نمود.


{{:en:obs:obs-13-08.jpg?nolink&640x360}}

خدا جزئیات برپایی خیمه را به بنی‌اسرائیل، همان‌طور که خودش می‌خواست داد، آن چادر، نامش خیمه‌ی عبادت بود. خیمه‌ی عبادت دو اتاق داشت که به‌وسیله‌ی یک پرده‌ی بزرگ جدا می‌شد. به‌جز کاهن اعظم، هیچ‌کس نمی‌توانست وارد اتاق پشت پرده شود؛ برای این‌که حضور خدا آن‌جا بود.


{{:en:obs:obs-13-09.jpg?nolink&640x360}}

هرکس که از خدا بی‌اطاعتی می‌کرد، موظّف بود که حیوانی را به خیمه‌ی عبادت آورده و آن‌جا به خدا تقدیم کند. کاهن اعظم آن حیوان را قربانی می کرد و روی محراب می‌سوزاند. خون قربانی به‌عنوان پوششی برای گناه محسوب می‌شد. خدا هارون، برادر موسی و نسل او را به‌عنوان کاهن انتخاب نمود.


{{:en:obs:obs-13-10.jpg?nolink&640x360}}

همه‌ی مردم با قوانینی که خدا به آن‌ها داده بود، موافق بودند و می‌خواستند که فقط قوم مخصوص او باشند. امّا بعد از مدّت کوتاهی آن‌ها دچار گناه بزرگی شدند.


{{:en:obs:obs-13-11.jpg?nolink&640x360}}

بعد از گذشت چند‌روز، موسی در کوه سینا با خدا مشغول گفت‌وگو بود. مردم از راه رفتن و چرخیدن به دور خود خسته شده بودند، بنابراین برای هارون طلا آوردند و از او خواستند بتی برای ایشان بسازد.


{{:en:obs:obs-13-12.jpg?nolink&640x360}}

هارون بتی به شکل گوساله ساخت. مردم شروع به ستایش بت کردند و برای او قربانی دادند! خدا بسیار خشمگین شد و تصمیم گرفت قوم را ازبین ببرد. امّا موسی برای آن‌ها دعا کرد و خدا دعای موسی را شنید و از تصمیم خود منصرف شد.


{{:en:obs:obs-13-13.jpg?nolink&640x360}}

زمانی که موسی از کوه پایین آمد و بت را دید، آن‌چنان خشمگین شد که لوح‌هایی را که خدا نوشته بود، به پایین کوه پرتاب کرد.


{{:en:obs:obs-13-14.jpg?nolink&640x360}}

سپس بت را تبدیل به پودر کرد و پودر را روی آب پاشید و از آن آب به بنی‌اسرائیل نوشانید. خدا بلای هولناکی بر بنی‌اسرائیل نازل نمود و تعداد زیادی از آن‌ها مردند.


{{:en:obs:obs-13-15.jpg?nolink&640x360}}

موسی دوباره به کوه رفت و برای بخشش گناهان قوم دعا کرد. خدا به دعاهای موسی جواب داد و آنان را بخشید. موسی دوباره ده فرمان را روی تخته سنگ جدیدی نوشت. سپس خدا آن‌ها را از کوه سینا به طرف سرزمین موعود، هدایت فرمود.

داستانی برگرفته از کتاب مقدّس: کتاب خروج، فصل‌های ۱۹-۳۴
