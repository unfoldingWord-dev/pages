====== ۱۸.گسسته شدن پادشاهی ======


{{:en:obs:obs-18-01.jpg?nolink&640x360}}


پس‌از مرگ داود، پسرش سلیمان به پادشاهی رسید. خدا با سلیمان در رویاء گفت‌وگو کرد و از او پرسید: «از من چه می‌خواهی تا به تو دهم؟». چون سلیمان درخواست حکمت کرد، خدا بسیار خرسند شد و او را حکیم‌ترین مرد روی زمین کرد. خدا هم‌چنین به سلیمان ثروت بسیاری بخشید.


{{:en:obs:obs-18-02.jpg?nolink&640x360}}

سلیمان در شهر اورشلیم، معبدی را که داود در فکر ساختن آن بود بنا کرد. حال به‌جای این‌که مردم به خیمه‌ی عبادت بروند، می‌توانستند در آن‌جا عبادت کنند و قربانی تقدیم خدا نمایند. حضور خدا در آن معبد بود و با قوم خود در آن‌جا ساکن بود..


{{:en:obs:obs-18-03.jpg?nolink&640x360}}

امّا سلیمان زنانی از سرزمین‌های دیگر را دوست داشت. او با ازدواج‌های مکرّر، از فرمان خدا سرپیچی کرد، تعداد ازدواج‌های سلیمان، تقریباً به ۱۰۰۰ می‌رسید! تعداد زیادی از آن زنان، از سرزمین‌های بیگانه آمده بودند و با خود بت‌هایی را آورده بودند. وقتی که سلیمان به سنّ پیری رسید، شروع به عبادت بت‌های آن‌ها کرد.


{{:en:obs:obs-18-04.jpg?nolink&640x360}}

خداوند از سلیمان خشنود نبود و برای مجازات این بی‌ایمانی او، فرمود که پادشاهی اسرائیل را بعد از مرگ سلیمان به دو قسمت می‌کنم.


{{:en:obs:obs-18-05.jpg?nolink&640x360}}

بعداز آن‌که سلیمان مرد، پسرش رحبعام به‌جای او پادشاه شد. رحبعام مرد نادانی بود. همه‌ی قبیله‌های اسرائیل جمع شدند که پادشاهی او را تائید کنند. آن‌ها هم‌چنین از این گلایه داشتند که سلیمان زیاد از ایشان کار می‌کشید و مجبور بودند مالیات فراوانی بدهند.


{{:en:obs:obs-18-06.jpg?nolink&640x360}}

رحبعام پاسخ ناپخته‌ای به آنان داد و گفت: «شما فکر می‌کنید که پدر من سخت‌گیری می‌کرد، ولی من از شما بیش‌تر کار می‌کشم و شما را سخت‌تر از پدرم تنبیه می‌کنم.».


{{:en:obs:obs-18-07.jpg?nolink&640x360}}

ده قبیله از قبایل اسرائیل به زیر سلطه‌ی رحبعام نرفتند. فقط دو قبیله به او وفادار ماندند، این دو قبیله را پادشاهی یهودا می‌گفتند.


{{:en:obs:obs-18-08.jpg?nolink&640x360}}

بقیه‌ی ده قبیله برضدّ رحبعام ایستادند و مردی به‌نام یربعام را پادشاه خود کردند. آن‌ها را پادشاهی اسرائیل می‌خواندند.


{{:en:obs:obs-18-09.jpg?nolink&640x360}}

یربعام برضدّ خدا برخاست و باعث شد مردم به‌سوی گناه بروند. او دو بت ساخت و مردم را تشویق کرد که به‌جای این‌که برای پرستش به خانه‌ی خدا در اورشلیم بروند، آن‌ها را بپرستند.


{{:en:obs:obs-18-10.jpg?nolink&640x360}}

پادشاهی یهودا و پادشاهی اسرائیل دشمن یک‌دیگر شدند و حتّی گاهی با هم‌دیگر به جنگ پرداختند.


{{:en:obs:obs-18-11.jpg?nolink&640x360}}

در پادشاهی اسرائیل، همه‌ی پادشاهان، بدکار بودند. اکثر آنان به‌وسیله‌ی افرادی که می‌خواستند سلطنت را تصاحب کنند کشته می‌شدند.


{{:en:obs:obs-18-12.jpg?nolink&640x360}}

همه‌ی پادشاهان اسرائیل و بسیاری از مردم به عبادت بت‌ها، زنا کردن و حتّی قربانی کردن بچه‌ها روی آوردند.


{{:en:obs:obs-18-13.jpg?nolink&640x360}}

پادشاهان یهودا از نسل داود بودند. بعضی از این پادشاهان انسان‌های عادل و خوبی بودند و خدای یکتا را می‌پرستیدند. امّا اکثر آنان بدکار، فاسد و بت‌پرست بودند. بعضی از آن‌ها حتّی بچه‌های خود را برای بت‌ها قربانی می کردند. اهالی یهودا هم‌چنین برضدّ خدا برخاستند و خدایان دیگر را می‌پرستیدند.

داستانی برگرفته از کتاب مقدّس: کتاب اوّل پادشاهان، فصل‌های ۱تا ۶ و ۱۱ تا ۱۲
