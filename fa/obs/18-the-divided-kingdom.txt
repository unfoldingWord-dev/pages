====== ۱۸.تقسیم پادشاهی ======


{{:en:obs:obs-18-01.jpg?nolink&640x360}}


بعد از مردن داود،پسرش سلیمان به پادشاهی رسید.خدا با سلیمان در رویا گفتگو کرد و از او سوال کرد از من چه می خواهی تا به تو دهم.وقتی سلیمان درخواست حکمت کرد،خدا بسیار خشنود شد و او را حکیمترین مرد روی زمین کرد.همچنین خدا او را بسیار ثروتمند کرد.


{{:en:obs:obs-18-02.jpg?nolink&640x360}}

در اورشلیم،سلیمان معبدی را که داود در فکر ساختن آن بود بنا کرد.در عوض به جای اینکه مردم به خیمه عبادت بروند می توانستند در آنجا عبادت کنند و قربانی تقدیم نمایند.حضور خدا در آنجا بود و با قوم خود در آنجا زندگی می کرد.


{{:en:obs:obs-18-03.jpg?nolink&640x360}}

اما سلیمان زنانی از سرزمینهای دیگر را دوست داشت.او با ازدواج های مکرر از فرمان خدا سرپیچی کرد،تقریباً تعداد آنها به ۱۰۰۰ نفر می رسید!تعداد زیادی از آنها از سرزمینهای بیگانه آمده بودند و با خود بت هایی را آورده بودند.وقتی که سلیمان به سن پیری رسید شروع به عبادت بتهای آنها کرد.


{{:en:obs:obs-18-04.jpg?nolink&640x360}}

خداوند از سلیمان خشنود نبود و برای مجازات این بی ایمانی،گفت که پادشاهی اسرائیل را بعد از مرگ سلیمان به دو قسمت می کنم.


{{:en:obs:obs-18-05.jpg?nolink&640x360}}

بعد از آنکه سلیمان مرد،پسرش رحبعام به جای او پادشاه شد.رحبعام مرد نادانی بود.همه قبیله های اسرائیل جمع شدند که پادشاهی او را تائید کنند.آنها همچنین گلایه از این داشتند که سلیمان زیاد از ایشان کار می کشید و مجبور بودند مالیات فراوانی بدهند.


{{:en:obs:obs-18-06.jpg?nolink&640x360}}

رحبعام به صورت ناپخته ای جواب آنها را داد و گفت«شما فکر میکنید که پدر من سختگیری می کرد ولی من از شما بیشتر کار می کشم و من شما را بدتر از پدرم تنبیه میکنم»


{{:en:obs:obs-18-07.jpg?nolink&640x360}}

ده قبیله از قبایل اسرائیل به زیر سلطه رحبعام نرفتند.فقط دو قبیله به او وفادار ماندند،این دو قبیله را پادشاهی یهودا می گفتند.


{{:en:obs:obs-18-08.jpg?nolink&640x360}}

بقیه ده قبیله بر ضد رحبعام ایستادند و مردی به نام یربعام را پادشاه خود کردند.آنها را پادشاهی اسرائیل می خواندند.


{{:en:obs:obs-18-09.jpg?nolink&640x360}}

یربعام بر ضد خدا برخاست و باعث شد مردم به سوی گناه بروند.او دو بت ساخت و مردم را تشویق کرد که به جای اینکه برای پرستش به خانه خدا در اورشلیم بروند،آنها را بپرستند.


{{:en:obs:obs-18-10.jpg?nolink&640x360}}

پادشاهی یهودا و اسرائیل دشمن یگدیگر شدند و در بعضی مواقع با همدیگر به جنگ پرداختند.


{{:en:obs:obs-18-11.jpg?nolink&640x360}}

در پادشاهی اسرائیل،همه شاهان بدکار بودند.اکثر شاهان به وسیله افرادی که می خواستند سلطنت را تصاحب کنند کشته می شدند.


{{:en:obs:obs-18-12.jpg?nolink&640x360}}

همه پادشاهان اسرائیل و بسیاری از مردم به عبادت بتها،زنا کردن و حتی قربانی کردن بچه ها روی آوردند.


{{:en:obs:obs-18-13.jpg?nolink&640x360}}

پادشاهان یهودا از نسل داود بودند.بعضی از این پادشاهان انسانهای عادل و خوبی بودند و خدای یکتا را می پرستیدند.اما اکثر این پادشاهان بدکار،فاسد و بت پرست بودند.بعضی از آنها حتی بچه های خود را برای بتها قربانی می کردند.اهالی یهودا همچنین بر ضد خدا برخاستند و خداهای دیگر را می پرستیدند.

داستانی از کتاب مقدس;اول پادشاهان باب ۱تا ۶ و ۱۱ تا ۱۲
