====== ۸.خدا یوسف و خانواده‌اش را نجات می‌دهد ======


{{:en:obs:obs-08-01.jpg?nolink&640x360}}


بعد از سالیان دراز، زمانی که یعقوب مرد سالخورده‌ای شد، پسر مورد علاقه‌ی خود، یعنی یوسف را فرستاد تا به برادرانش که مشغول دامداری بودند سری بزند.


{{:en:obs:obs-08-02.jpg?nolink&640x360}}


برادران ​یوسف از او بدشان می‌آمد، زیرا پدرشان، یوسف را بیش‌تر از آن‌ها دوست داشت و دلیل دیگر آن این بود که یوسف در خواب دیده بود که برادرانش به او تعظیم می کنند. وقتی یوسف پیش برادرانش رفت، آن‌ها او را ربودند و پس‌از آزار فراوان، او را به برده‌فروشان فروختند.


{{:en:obs:obs-08-03.jpg?nolink&640x360}}


پیش‌از آن‌که آن‌ها به خانه برسند، برادران پیراهن یوسف را پاره کردند و آن‌را آغشته به خون حیوانی کردند. سپس پیراهن را به یعقوب نشان دادند و گفتند حیوانی وحشی او را دریده و کشته است. یعقوب بسیار اندوه‌گین شد.


{{:en:obs:obs-08-04.jpg?nolink&640x360}}


معامله‌گران برده، یوسف را با خود به مصر بردند. مصر سرزمینی بزرگ و قوی درکنار رود نیل بود. آنان یوسف را به یک مقام دولتیِ ثروت‌مند فروختند. یوسف او را به خوبی خدمت می‌کرد و خدا نیز او را برکت می‌داد.


{{:en:obs:obs-08-05.jpg?nolink&640x360}}


همسر آن مقام دولتی تلاش می‌کرد که با یوسف هم‌بستر شود، امّا یوسف نمی‌پذیرفت که به این گناه آلوده شود. آن زن عصبانی شد و با تهمت زدن، یوسف را روانه‌ی زندان کرد. حتّی در زندان، یوسف در ایمان خود استوار ماند و خدا او را برکت داد.


{{:en:obs:obs-08-06.jpg?nolink&640x360}}


بعد از سال‌ها، یوسف هنوز در زندان بود، بدون آن‌که گناهی از او سرزده باشد. پادشاه مصر که نامش فرعون بود، دو رویاء در خواب دیده بود که سخت او را پریشان کرده بود و هیچ‌کدام از مشاوران فرعون نتوانسته بودند خواب او را تعبیر کنند.


{{:en:obs:obs-08-07.jpg?nolink&640x360}}


خدا این توانایی را به یوسف داده بود که بتواند خواب‌ها را تعبیر کند، بنابراین یوسف را از زندان نزد فرعون آوردند تا خوابش را تعبیر کند و یوسف گفت: «خداوند می‌خواهد هفت سال محصول بسیار بدهد و به‌دنبال آن هفت سال قحطی خواهد شد.«.


{{:en:obs:obs-08-08.jpg?nolink&640x360}}


فرعون تحت تاثیر شخصیّت یوسف قرار گرفته بود، و او را تبدیل به شخص دوّم مصرکرد.


{{:en:obs:obs-08-09.jpg?nolink&640x360}}


در مدّت هفت سال که محصول زیاد بود، یوسف به مردم گفت که محصولات را انبار کنند. سپس زمانی که هفت سال قحطی آغاز شد، یوسف آن محصولات را به مردم می‌فروخت و آن‌ها به‌اندازه‌ی مصرف خود استفاده می‌کردند.


{{:en:obs:obs-08-10.jpg?nolink&640x360}}


قحطی و خشکی تنها در مصر نبود، بلکه در تمام سرزمین کنعان و جایی که خانواده یعقوب نیز می‌زیستند، وجود داشت.


{{:en:obs:obs-08-11.jpg?nolink&640x360}}


بنابراین یعقوب پسرانش را به مصر فرستاد تا غذا و آذوقه تهیّه کنند. وقتی آن‌ها درمقابل یوسف قرار گرفتند، او را نشناختند. یوسف امّا آنان را شناخت.


{{:en:obs:obs-08-12.jpg?nolink&640x360}}


بعد از آزمایش آن‌ها، یوسف به ایشان گفت: «من یوسف، برادر شما هستم، نترسید. شما در حقّ من بدی کردید، امّا خدا بدی شما را به خوبی تبدیل کرد. بیایید و در مصر زندگی کنید و من می‌توانم در این‌جا همه چیز برایتان فراهم کنم.


{{:en:obs:obs-08-13.jpg?nolink&640x360}}


وقتی برادران یوسف به خانه برگشتند و ماجرا را برای پدرشان یعقوب بازگو کردند، او بسیار خوش‌حال شد.


{{:en:obs:obs-08-14.jpg?nolink&640x360}}


اگرچه یعقوب مرد سالخورده‌ای شده بود، ولی با خانواده‌اش به مصر کوچ کرد و آن‌ها همه با‌هم در آن‌جا زندگی کردند. پیش‌از آن‌که یعقوب بمیرد، همه‌ی پسرانش را برکت داد.


{{:en:obs:obs-08-15.jpg?nolink&640x360}}

عهد و پیمانی که خداوند به ابراهیم داده بود به اسحاق رسید، سپس آن پیمان به یعقوب رسید و بعد از آن به دوازده پسر یعقوب و خانواده‌های آن‌ها رسید، و از نسل آن‌ها دوازده قبیله‌ی قوم بنی‌اسرائیل به‌وجود آمدند.

داستانی برگرفته از کتاب مقدّس: کتاب پیدایش، فصل‌های ۳۷-۵۰
