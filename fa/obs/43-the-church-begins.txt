====== ۴۳.  آغاز و پیدایش کلیسا  ======


{{:en:obs:obs-43-01.jpg?nolink&640x360}}


بعد‌از این‌که عیسی به آسمان بازگشت، شاگردان طبق دستور عیسی در اورشلیم ماندند. پیروان عیسی با‌هم جمع می‌شدند و به‌طور مداوم دعا می‌کردند.


{{:en:obs:obs-43-02.jpg?nolink&640x360}}


در آن زمان، یکی از عیدهای یهودیان، یعنی پنتیکاست فرا رسید. پنتیکاست، عید شکرگزاری بود. یهودیان از سرتاسر دنیا به اورشلیم می‌آمدند تا این جشن را باهم برگزار کنند.


{{:en:obs:obs-43-03.jpg?nolink&640x360}}


وقتی ایمان‌داران دور هم جمع شده بودند، ناگهان صدایی شبیه صدای وزش باد در هوا پیچید و خانه را پر کرد. سپس چیزی شبیه شعله‌های آتش بر سرشان شعله‌ور شد. آن‌گاه همه از روح‌القدس پر شدند و شروع به سخن گفتن به زبان‌هایی کردند که هرگز با آن‌ها آشنایی نداشتند.


{{:en:obs:obs-43-04.jpg?nolink&640x360}}


وقتی اهالی اورشلیم از این موضوع خبردار شدند، مات و مبهوت ماندند که چه اتّفاقی افتاده است. مردم وقتی دیدند که ایمان‌داران مسیحی به زبان محلّی آن‌ها تکلّم می‌کنند و از اعمال عجیب خدا سخن می‌گویند، شگفت‌زده شدند.


{{:en:obs:obs-43-05.jpg?nolink&640x360}}


بعضی نیز شاگردان را متّهم کردند که آن‌ها مست هستند! امّا پطرس ایستاد و گفت: «گوش کنید! این مردم مست نیستند! این همان پیش‌گویی یوئیل نبیّ است که گفته بود: «در روزهای آخر، خدا تمام مردم را از روح خود پر خواهد ساخت».».


{{:en:obs:obs-43-06.jpg?nolink&640x360}}


ای مردان قوم اسرائیل، خدا به‌وسیله‌ی عیسی معجزات عجیب زیادی به‌عمل رساند. همان‌طور که شما دیده‌اید و می‌دانید، شما او را به صلیب کشیدید.


{{:en:obs:obs-43-07.jpg?nolink&640x360}}


ولی خدا او را دوباره زنده کرد، زیرا داود نبیّ از قول مسیح می‌گوید: «تو نمی‌گذاری که بدن فرزند مقدّس تو فاسد گردد.». خدا او را از مردگان برخیزانید. ما شاهدان این موضوع هستیم.


{{:en:obs:obs-43-08.jpg?nolink&640x360}}


عیسی اکنون در آسمان بر عالی‌ترین جایگاه افتخار درکنار خدا نشسته است و روح‌القدس موعود را از پدر دریافت کرده و به پیروان خود عطا فرموده است، که امروز شما نتیجه‌اش را می‌بینید و می‌شنوید.


{{:en:obs:obs-43-09.jpg?nolink&640x360}}


همین عیسی که شما برروی صلیب کشتید، خدا او را خداوند و مسیح تعیین فرموده است.


{{:en:obs:obs-43-10.jpg?nolink&640x360}}


سخنان پطرس، مردم را تحت تأثیر قرار داد. بنابراین به او گفتند: «اکنون باید چه کنیم؟».


{{:en:obs:obs-43-11.jpg?nolink&640x360}}


پطرس گفت: «هریک از شما باید از گناهانتان دست کشیده، به‌سوی او بازگردید و به‌نام عیسی غسل تعمید بگیرید تا خدا گناهانتان را ببخشد. آن‌گاه خدا به شما نیز این هدیه، یعنی روح‌القدس را عطا خواهد فرمود.».


{{:en:obs:obs-43-12.jpg?nolink&640x360}}


تقریباً ۳٫۰۰۰ نفر به سخنان پطرس ایمان آوردند. آن‌ها غسل تعمید گرفتند و به جمع ایمانداران در کلیسا پیوستند.


{{:en:obs:obs-43-13.jpg?nolink&640x360}}


 آن‌ها در تعالیمی که رسولان می‌دادند و در آئین شام خداوند و دعا، با دیگر ایمان‌داران، به‌طور مرتّب شرکت می‌کردند. همه‌ی ایمان‌داران باهم بودند و هرچه داشتند باهم قسمت می‌کردند. آن‌ها خدا را سپاس می‌گفتند و خدا هرروز عدّه‌ای را نجات می‌داد و به جمع ایشان می‌افزود.


داستانی برگرفته از کتاب مقدّس: کتاب اعمال رسولان، فصل ۲
