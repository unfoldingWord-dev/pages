====== ۳۶.تبدیل چهره ======


====== ====== ======


{{:en:obs:obs-36-01.jpg?nolink&640x360}}


روزی، عیسی سه‌نفر از شاگردانش یعنی پطرس، یعقوب و برادر او یوحنّا را برداشت و بر فراز کوه بلندی برد.


{{:en:obs:obs-36-02.jpg?nolink&640x360}}


ناگهان، چهره‌ی عیسی چون خورشید، درخشان گردید و لباسش چنان سفید شد که هیچ‌کس برروی زمین نمی‌تواند لباسی را آن‌قدر سفید بشوید.


{{:en:obs:obs-36-03.jpg?nolink&640x360}}


آن‌گاه الیاس و موسی، کسانی که صدها سال پیش زندگی می‌کردند، ظاهر شدند. آن‌ها با عیسی درباره‌ی مرگ او که می‌بایست طبق خواست خدا، به‌زودی در اورشلیم رخ دهد، به گفت‌وگو پرداختند.


{{:en:obs:obs-36-04.jpg?nolink&640x360}}


زمانی که موسی و الیاس با عیسی مشغول گفت‌وگو بودند، پطرس گفت: «عیسی، چه خوب شد که ما این‌جا هستیم. اگر اجازه بدهی، سه سایبان بسازیم، یکی برای تو، یکی برای موسی، و یکی هم برای الیاس.». پطرس نمی‌دانست که چه بر زبان آورده است.


{{:en:obs:obs-36-05.jpg?nolink&640x360}}


هنوز سخن پطرس تمام نشده بود که ابری درخشان بر ایشان سایه افکند و ندایی از آن دررسید که: «این فرزند عزیز من است که از او کاملاً خشنودم. از او پیروی کنید.». با شنیدن این ندا، شاگردان برزمین افتاده، از ترس لرزیدند.


{{:en:obs:obs-36-06.jpg?nolink&640x360}}


عیسی نزدیک شد و دست بر ایشان گذاشت و گفت: «برخیزید، نترسید!». هنگامی‌که آنان چشمان خود را گشودند، جز عیسی کسی را ندیدند.


{{:en:obs:obs-36-07.jpg?nolink&640x360}}


درحالی‌که آنان از کوه بازمی‌گشتند، عیسی فرمود: «تا پیش‌از زنده شدنم، درباره‌ی آن‌چه دیدید، به کسی چیزی نگویید.».


داستانی برگرفته از کتاب مقدّس: انجیل متّی، فصل ۱۷، آیات۱تا۹; انجیل مرقس، فصل 9، آیات ۲تا۸; انجیل لوقا، فصل ۹، آیات ۲۸تا۳۶
