====== ۳۵.داستان پدر دلسوز ======


{{:en:obs:obs-35-01.jpg?nolink&640x360}}


روزی عیسی بسیاری از مأمورین باج وخراج و سایر مطرودین جامعه را تعلیم می‌داد.


{{:en:obs:obs-35-02.jpg?nolink&640x360}}


امّا علمای دینی از او ایراد می‌گرفتند که چرا با مردمان بدنام و پست، نشست‌و‌برخاست می‌کند. بنابراین عیسی این داستان را برای آنان تعریف نمود.


{{:en:obs:obs-35-03.jpg?nolink&640x360}}


»مردی دو پسر داشت. روزی پسر کوچک‌تر به پدرش گفت: «پدر، من الآن ارثیه‌ام را می‌خواهم!». بنابراین پدر دارایی خود را بین دو پسرش تقسیم کرد.


{{:en:obs:obs-35-04.jpg?nolink&640x360}}

چیزی نگذشت که پسر کوچک‌تر، هرچه داشت جمع کرد و به سرزمینی دوردست رفت. در آن‌جا تمام ثروت خود را در عیّاشی و راه‌های نادرست برباد داد.


{{:en:obs:obs-35-05.jpg?nolink&640x360}}


در آن زمان قحطی شدیدی در آن سرزمین پدید آمد و آن پسر، دیگر پولی برای خرید غذا نداشت، بنابراین به‌ناچار مجبور به چرانیدن خوک‌ها شد و او به روزی افتاد که آرزو می‌کرد بتواند با خوراک خوک‌ها شکم خود را سیر کند.


{{:en:obs:obs-35-06.jpg?nolink&640x360}}


سرانجام روزی به‌خود آمد و با خود گفت: «من چه کار دارم می‌کنم؟ در خانه‌ی پدرم خدمت‌کاران نیز خوراک کافی دارند و من این‌جا گرسنه هستم. پس خواهم برخاست و نزد پدر رفته و از او درخواست می‌کنم که مرا به نوکری خود بپذیرد.


{{:en:obs:obs-35-07.jpg?nolink&640x360}}


هنگامی که هنوز از خانه دور بود، پدرش او را دید و دلش به حال او سوخت و به استقبالش شتافت، او را در آغوش گرفت و بوسید.


{{:en:obs:obs-35-08.jpg?nolink&640x360}}


«.پسر به پدرش گفت: «من در حقّ خدا و در حقّ تو گناه کرده‌ام، و دیگر لیاقت این را ندارم که مرا پسر خود بدانی. اجازه بده که تو را خدمت کنم.


{{:en:obs:obs-35-09.jpg?nolink&640x360}}


«.امّا پدرش به خدمت‌کاران گفت: «عجله کنید! بهترین جامه را از خانه بیاورید و به او بپوشانید! انگشتری به دستش و کفشی به پایش کنید! و گوساله‌ی پرواری را بیاورید و سر ببرید تا جشن بگیریم و شادی کنیم! چون این پسر من، مرده بود و زنده شد، گم شده بود و پیدا شده است!


{{:en:obs:obs-35-10.jpg?nolink&640x360}}


پس ضیافت مفصلی برپا کردند. در این هنگام، پسر بزرگ در مزرعه مشغول کار بود. وقتی به خانه بازگشت، صدای ساز و رقص و پایکوبی شنید و متعجّب گشت.


{{:en:obs:obs-35-11.jpg?nolink&640x360}}


وقتی که فهمید که این جشن به‌خاطر برگشتن برادرش به خانه است، عصبانی شد و حاضر نشد وارد خانه شود. تا این‌که پدرش بیرون آمد و به او التماس کرد که به خانه بیاید و به مهمانی ملحق شود، امّا او قبول نکرد.


{{:en:obs:obs-35-12.jpg?nolink&640x360}}


«.او گفت: «سال‌هاست که من هم‌چون یک غلام به تو خدمت کرده‌ام و حتّی یک‌بار هم از دستوراتت سرپیچی نکرده‌ام. امّا در تمام این مدّت به من حتّی یک بزغاله هم ندادی تا سر ببرم و بتوانم با دوستانم به شادی بپردازم! امّا این پسرت که ثروت تو را با فاحشه‌ها تلف کرده، حال که بازگشته است، بهترین گوساله‌ی پرواری را که داشتیم، سر بریدی و برایش جشن گرفتی!


{{:en:obs:obs-35-13.jpg?nolink&640x360}}


«.پدرش گفت: «پسر عزیزم، تو همیشه درکنار من بوده‌ای، و هرچه من دارم، درواقع به تو تعلّق دارد و سهم ارث توست! امّا حالا باید جشن بگیریم و شادی کنیم، چون این برادر تو، مرده بود و زنده شده است، گم شده بود و پیدا شده است!


داستانی برگرفته از کتاب مقدّس: انجیل لوقا، فصل ۱۵، آیات ۱۱تا۳۲
