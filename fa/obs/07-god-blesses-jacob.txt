====== ۷.خدا یعقوب را برکت داد ======


{{:en:obs:obs-07-01.jpg?nolink&640x360}}


آن دو پسر بزرگ شدند، ربکا یعقوب را دوست می‌داشت و اسحاق، عیسو را دوست می‌داشت. یعقوب مردی آرام و چادر‌نشین بود، امّا عیسو شکارچی‌ای ماهر و مردی بیابان‌گرد بود.


{{:en:obs:obs-07-02.jpg?nolink&640x360}}

روزی، هنگامی که عیسو از شکار برمی‌گشت، بسیار گرسنه بود. عیسو به یعقوب گفت، لطفاً مقداری از غذایی که درست کردی به من بده. یعقوب در پاسخ گفت: به‌شرطی که در‌عوض آن، حقّ نخست‌زادگی خود را به من بفروشی. بنابراین، عیسو حقّ نخست‌زادگی خود را به یعقوب داد. و یعقوب هم مقداری غذا به عیسو داد.


{{:en:obs:obs-07-03.jpg?nolink&640x360}}

زمانی که اسحاق به سنّ پیری رسید، خواست که برکت خود را به عیسو بدهد. امّا پیش‌از آن‌که این کار را انجام دهد، ربکا و یعقوب او را فریب دادند و ربکا، یعقوب را به‌جای عیسو به اتاق اسحاق فرستاد. یعقوب بهترین لباس عیسو را پوشید و گردن و دست خود را با پوست بز پوشانید.


{{:en:obs:obs-07-04.jpg?nolink&640x360}}

اسحاق نمی‌توانست خوب ببیند. یعقوب به‌نزد پدرش آمد و گفت من عیسو هستم، آمده‌ام که تو مرا برکت دهی. وقتی اسحاق موی بز را لمس کرد و لباس را بو کرد، پنداشت که عیسو نزد او آمده و او را برکت داد.


{{:en:obs:obs-07-05.jpg?nolink&640x360}}

عیسو از یعقوب بدش ‌می‌آمد، زیرا او حقّ نخست‌زادگی و برکت را از وی ربوده بود. بنابراین، نقشه کشید که بعد از مردن اسحاق، یعقوب را بکشد.


{{:en:obs:obs-07-06.jpg?nolink&640x360}}

امّا ربکا این موضوع را فهمید و یعقوب را به جایی دور نزد بستگانش فرستاد.


{{:en:obs:obs-07-07.jpg?nolink&640x360}}

هنگامی که یعقوب به آن‌جا رسید، چهار همسر اختیار کرد و حاصل این ازدواج‌ها، دوازده پسر و یک دختر بود. خدا یعقوب را بسیار ثروت‌مند نمود.


{{:en:obs:obs-07-08.jpg?nolink&640x360}}

بعد از بیست سال دوری از سرزمینش کنعان، یعقوب با خانواده‌اش، غلامانش و دام‌هایش به آن‌جا بازگشتند.


{{:en:obs:obs-07-09.jpg?nolink&640x360}}

یعقوب بسیار هراسان بود، چون فکر می‌کرد که عیسو هنوز خیال کشتن او را دارد. بنابراین تعداد زیادی از حیوانات گله‌اش را به‌عنوان هدیه برای عیسو فرستاد. غلامی که آن دام‌ها را برای عیسو برده بود، به او گفت: این دام‌ها را غلام تو یعقوب داده، او به‌زودی می‌آید.


{{:en:obs:obs-07-10.jpg?nolink&640x360}}

 عیسو امّا یعقوب را بخشیده بود، و آن‌ها با خوشی به هم پیوستند. یعقوب در صلح و صفا در کنعان زندگی می کرد. سپس اسحاق مرد، یعقوب و عیسو او را به‌خاک سپردند. عهدی که خدا با ابراهیم و سپس اسحاق بسته بود، به یعقوب رسید.

داستانی برگرفته از کتاب مقدّس: کتاب پیدایش، فصل‌های ۲۵:۲۷و۳۳:۲۰
