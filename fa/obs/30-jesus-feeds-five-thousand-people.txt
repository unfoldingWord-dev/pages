====== ۳۰.عیسی پنج هزار نفر را خوراک می دهد ======


{{:en:obs:obs-30-01.jpg?nolink&640x360}}


عیسی شاگردانش را برای بشارت و تعلیم فرستاد.وقتی آنها برگشتند او را از کارهایی که کرده و تعالیمی که داده بودند آگاه ساختند.سپس عیسی آنها را به مکانی ساکت برد تا کمی استراحت کنند.بنابراین همه به داخل کشتی رفتند.


{{:en:obs:obs-30-02.jpg?nolink&640x360}}


وقتی که مردم دیدند که عیسی و شاگردان میروند،در کنار دریا آنقدر دویدند تا به مقصدشان رسیدند و وقتی عیسی و شاگردان آنجا رسیدند،توسط مردم زیادی مورد استقبال قرار گرفتند.


{{:en:obs:obs-30-03.jpg?nolink&640x360}}


جمعیت حدود ۵٫۰۰۰ مرد بود بدون احتساب زنان و بچه ها.عیسی دلش به حال ایشان سوخت،چون مانند گوسفندان بی شبان بودند.پس شروع به تعلیم آنها کرد و مریضان را هم شفا داد.


{{:en:obs:obs-30-04.jpg?nolink&640x360}}


نزدیک غروب ،شاگردان نزد او آمدند و گفتند،"به مردم بگویید به دهات اطراف بروند و برای خود خوراک تهیه کنند،چون در این جای دور افتاده چیزی برای خوردن پیدا نمی شود."


{{:en:obs:obs-30-05.jpg?nolink&640x360}}


اما عیسی به آنها گفت،"شما خودتان به ایشان خوراک دهید"شاگردان جواب دادند،"چطور می توانیم به این جمعیت غذا دهیم؟ما فقط پنج تکه نان و دو ماهی داریم."


{{:en:obs:obs-30-06.jpg?nolink&640x360}}


عیسی به مردم گفت که روی زمین بنشینند و طولی نکشید که مردم در گروههای پنجاه نفری و صد نفری روی سبزه ها نشستند.


{{:en:obs:obs-30-07.jpg?nolink&640x360}}


سپس او پنج نان و و ماهی را در دست گرفت و به سوی آسمان نگاه کرد و خدا را شکر نمود و غذا را برکت داد.


{{:en:obs:obs-30-08.jpg?nolink&640x360}}


سپس عیسی شروع به تکه تکه کردن نان و ماهی کرد.او آنها را به شاگردانش داد تا به مردم بدهند.هر چقدر که شاگردن به مردم غذا دادند باز هم باقیماند.مردم آنقدر خوردند تا سیر شدند.


{{:en:obs:obs-30-09.jpg?nolink&640x360}}


شاگردان حتی از خرده نانها و پس مانده ها که مانده بود،دوازده سبد غذا جمع آوری کردند.همه این غذاها از پنج قرص نان و دو ماهی بود.


داستانی از کتاب مقدس:متی۱۴:آیه۱۳تا۲۱;مرقس۶:آیه۳۱تا۴۴;لوقا۹:آیه۱۰تا۱۷;یوحنا۶:آیه۵تا۱۵
