====== ۳۰.عیسی مسیح بیش‌از پنج‌هزار نفر را خوراک می‌دهد ======


{{:en:obs:obs-30-01.jpg?nolink&640x360}}


عیسی شاگردانش را برای بشارت و تعلیم فرستاد. وقتی آن‌ها برگشتند عیسی را از کارهایی که کرده و تعالیمی که داده بودند آگاه ساختند. سپس عیسی آن‌ها را به مکانی خلوت برد تا کمی استراحت کنند. بنابراین همه به داخل یک کشتی رفتند.


{{:en:obs:obs-30-02.jpg?nolink&640x360}}


وقتی مردم دیدند که عیسی و شاگردان می‌روند، در کنار دریا شروع به دویدن کردند تا به کرانه‌ی دیگر آن رسیدند. و وقتی عیسی و شاگردانش هم به آن‌جا رسیدند، مردم زیادی از آنان استقبال کردند.


{{:en:obs:obs-30-03.jpg?nolink&640x360}}


جمعیت بدون احتساب زنان و بچه‌ها حدود پنج‌هزار مرد بودند. عیسی مسیح دلش به حال ایشان سوخت، چون مانند گوسفندان بی‌شبان بودند. پس شروع به تعلیم آن‌ها کرد و بیماران را نیز شفا داد.


{{:en:obs:obs-30-04.jpg?nolink&640x360}}


نزدیک غروب، شاگردان نزد عیسی آمدند و گفتند: «ای استاد، به مردم بگویید به دهات اطراف بروند و برای خود، خوراک تهیّه کنند، چون در این جای دور افتاده، چیزی برای خوردن پیدا نمی‌شود.».


{{:en:obs:obs-30-05.jpg?nolink&640x360}}


امّا عیسی به آنان گفت: «شما خودتان به ایشان خوراک دهید.». شاگردان جواب دادند: «چه‌طور می‌توانیم به این جمعیّت غذا دهیم؟! ما فقط پنج قرص نان و دو ماهی داریم.».


{{:en:obs:obs-30-06.jpg?nolink&640x360}}


عیسی به مردم گفت که روی زمین بنشینند و طولی نکشید که مردم در گروه‌های پنجاه‌نفری و صد‌نفری روی سبزه‌ها نشستند.


{{:en:obs:obs-30-07.jpg?nolink&640x360}}


سپس عیسی پنج نان و دو ماهی را در دست گرفت و به آسمان نگاه کرد و خدا را شکر نمود و غذا را برکت داد.


{{:en:obs:obs-30-08.jpg?nolink&640x360}}


سپس عیسی شروع به تکّه‌تکّه کردن نان‌ها و ماهی‌ها کرد. او آن‌ها را به شاگردانش داد تا بین مردم تقسیم کنند. شاگردان آن‌قدر به مردم غذا دادند تا خوردند و سیر شدند و مقدار زیادی هم باقی ماند.


{{:en:obs:obs-30-09.jpg?nolink&640x360}}


شاگردان حتّی از خرده نان‌ها و پس‌مانده‌ها، دوازده سبد جمع‌آوری کردند. همه‌ی این غذاها از پنج قرص نان و دو ماهی برکت یافته بود.


داستانی برگرفته از کتاب مقدّس: انجیل متّی، فصل۱۴آیات۱۳تا۲۱; انجیل مرقس، فصل ۶ آیات۳۱تا۴۴; انجیل لوقا، فصل ۹ آیات۱۰تا۱۷; انجیل یوحنّا، فصل ۶ آیات ۵تا۱۵
