====== ۴۹.پیمان تازه‌ی خدا ======


{{:en:obs:obs-49-01.jpg?nolink&640x360}}


زمانی که عیسی به دنیا آمد، مادرش مریم، یک باکره بود چون عیسی پسر خداست. عیسی هم خدا و هم انسان است.


{{:en:obs:obs-49-02.jpg?nolink&640x360}}


عیسی برای ثابت کردن خداوندی خود، معجزات بسیاری انجام داد. او بر‌روی آب راه رفت، توفان را آرام کرد، بیماران را شفا داد، ارواح پلید را اخراج کرد، مرده را زنده کرد، پنج هزار نفر را با پنج نان و دو ماهی غذا داد.


{{:en:obs:obs-49-03.jpg?nolink&640x360}}


عیسی معلّم خوبی نیز بود. او تعلیم داد که باید همسایه‌ی خود را مانند خود دوست بداریم.


{{:en:obs:obs-49-04.jpg?nolink&640x360}}


او به ما آموخت که خداوند را باید بیش‌از هر‌چیز، ازجمله ثروت دوست داشت.


{{:en:obs:obs-49-05.jpg?nolink&640x360}}


عیسی به ما آموخت که ارزش نجات و رستگاری بالا‌تر از هرچیز در این دنیاست.


{{:en:obs:obs-49-06.jpg?nolink&640x360}}


او به ما آموخت که همه‌ی مردم او را قبول نمی‌کنند و نجات نمی‌یابند. و کسانی که نجات نمی‌یابند، سرانجام در آتش ابدی خواهند سوخت.


{{:en:obs:obs-49-07.jpg?nolink&640x360}}


عیسی به ما آموخت که خدا گناه‌کاران را بسیار دوست دارد. او آماده است که همه‌ی آن‌ها را ببخشد و جزو فرزندان خود گرداند.


{{:en:obs:obs-49-08.jpg?nolink&640x360}}


عیسی به ما آموخت که همه گناه کرده و از خدا دور شده‌اند. به‌خاطر گناه، همه‌ی انسان‌ها دشمنان خدا هستند. خدا از گناه متنفّر است.


{{:en:obs:obs-49-09.jpg?nolink&640x360}}


ولی خدا جهان را آن‌قدر محبّت نمود که تنها فرزند خود عیسی را داد، تا هرکه به او ایمان آورد هلاک نشود و تا ابد با او زندگی کند.


{{:en:obs:obs-49-10.jpg?nolink&640x360}}


به‌خاطر گناه، شما محکوم و سزاوار مرگ و غضب خدا هستید. ولی خدا غضب خود را برروی عیسی مسیح قرار داد. زمانی‌که عیسی برروی صلیب مرد، مجازات ما را به خود گرفت.


{{:en:obs:obs-49-11.jpg?nolink&640x360}}


عیسی تصمیم گرفت که به‌عنوان یک قربانی کامل و بی‌گناه جان خود را بدهد تا گناهان شما و تمام جهان پاک گردد. به‌خاطر عیسی است که گناهان ما بخشیده می‌شود، مهمّ نیست که گناهان ما چه باشند.


{{:en:obs:obs-49-12.jpg?nolink&640x360}}


هیچ‌کس نمی‌تواند به‌وسیله‌ی کارهای خوب خود نجات یابد. هیچ عملی نمی‌تواند رابطه‌ی ما را با خدا درست کند. گناهان شما درصورتی پاک می‌گردند که ایمان آورید عیسی، پسر خدا مرد و برخاست تا گناهان شما را پاک سازد.


{{:en:obs:obs-49-13.jpg?nolink&640x360}}


هرکس به مسیح ایمان آورد و تعمید گیرد، نجات را دریافت خواهد کرد. امّا، کسانی که ایمان نیاورند، طرد خواهند شد. مهمّ نیست اگر فقیر یا غنی هستید، مرد یا زن، پیر یا جوان و یا اهل کجا هستید. خدا شما را دوست دارد. او می‌خواهد شما به مسیح ایمان آورید تا با شما رابطه برقرار کند.


{{:en:obs:obs-49-14.jpg?nolink&640x360}}


آیا شما ایمان دارید که مسیحای موعود، تنها فرزند روحانی خداست؟ آیا ایمان دارید که گناه‌کار و سزاوار مجازات خدا هستید؟ آیا ایمان دارید که مسیح برروی صلیب مرد تا گناهان شما را پاک کند؟ عیسی از شما دعوت می‌کند که نزد او آیید، به او ایمان آورید و تعمید گیرید.


{{:en:obs:obs-49-15.jpg?nolink&640x360}}


اگر این‌را باور دارید، شما مسیحی هستید! خداوند شما را از قلمرو ملکوت شیطان و تاریکی بلند کرده و به ملکوت خدا و نور برده است. هر‌چیز کهنه رفته است. چون خدا همه‌چیز را نو ساخته است.


{{:en:obs:obs-49-16.jpg?nolink&640x360}}


اگر شما مسیحی هستید، گناهان شما به‌خاطر کار مسیح بر‌روی صلیب بخشیده شده‌اند. خدا دیگر به شما مانند یک دشمن نگاه نمی‌کند، بلکه شما را هم‌چون دوست صمیمی خود می‌بیند.


{{:en:obs:obs-49-17.jpg?nolink&640x360}}


به‌عنوان دوست خدا، شما اشتیاق دارید تا تعالیم او را دنبال کنید. حتّی اگر مسیحی باشید، هرروزه با گناه چالش خواهید داشت. خداوند امّا می‌فرماید، گر گناهان خود را اعتراف کنید، خداوند امین است. او شما را خواهد بخشید و به شما قوّت می‌دهد تا درمقابل گناه به‌ایستید.


{{:en:obs:obs-49-18.jpg?nolink&640x360}}


خداوند از شما می‌خواهد دعا کنید، کلام او را بخوانید، با مسیحیان دیگر او را پرستش کنید، به دیگران از کار مسیح در زندگی خود شهادت دهید. تمام این‌ها به شما کمک خواهند کرد تا در رابطه‌ی خود با خدا رشد کنید.


داستانی برگرفته از کتاب مقدّس: رساله‌ی پولس به رومیان، فصل ٣، آیات ٢١-٢٦؛ فصل ٥، آیات ١-١١؛ انجیل یوحنّا، فصل ٣، آیه‌ی ١٦؛ انجیل متّی، فصل 16، آیه‌ی١٦؛ رساله‌ی پولس به کولسیان، فصل ١، آیات ١٣-١٤؛ رساله‌ی دوّم پولس به تسالونیکیان، فصل ٥، آیات ١٧-٢١؛ رساله‌ی اوّل یوحنّا، فصل ١، آیات ٥-١٠
