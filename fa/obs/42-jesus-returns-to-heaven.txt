====== ۴۲.بازگشت عیسی به آسمان ======


======  ======


{{:en:obs:obs-42-01.jpg?nolink&640x360}}


در همان روز یکشنبه دو نفر از پیروان عیسی به یکی از شهرهای نزدیک می رفتند.در راه درباره وقایع مرگ عیسی صحبت می کردند و چگونه آن زنان گفتند که او دوباره زنده شده است.آنها در شگفت بودند که واقعاً عیسی خود مسیح بود!


{{:en:obs:obs-42-02.jpg?nolink&640x360}}


ناگهان خود عیسی از راه رسید و با آنان همراه شد اما آنها او را نشتاختند.عیسی از آنها پرسید درباره چه چیزی صحبت می کنید و آنها به او گفتند درباره وقایع تلخی صحبت می کنیم که چند روز پیش اتفاق افتاد.آنها فکر کردند که او غریبه ای است که از این ماجرا چیزی نشنیده است.


{{:en:obs:obs-42-03.jpg?nolink&640x360}}


سپس عیسی برای آنها توضیح داد که کلام خدا راجب مسیح چه می گوید.او به ایشان یادآوری کرد که پیامبران گفته اند که مسیح زجر می کشد و کشته می شود اما در روز سوم زنده می شود.وقتی آنها به نزدیکی آن شهر رسیدند،تقریباً شب بود.


{{:en:obs:obs-42-04.jpg?nolink&640x360}}


آن دو مرد از عیسی دعوت کردند که شب را با ایشان بماند و او هم پذیرفت.وقتی بر سر سفره نشستند،عیسی نان را برداشت و شکرگزاری نموده به هر یک تکه ای داد.ناگهان چشمانشان باز شد و او را شناختند!همان لحظه عیسی ناپدید شد.


{{:en:obs:obs-42-05.jpg?nolink&640x360}}


آن دو به یکدیگر گفتند،"دلمان به تپش افتاد و به هیجان آمدیم وقتی مطالب کتاب آسمانی را برایمان شرح میداد!"سپس بی درنگ به اورشلیم بازگشتند و به شاگردان گفتند،"عیسی زنده است!ما او را دیدیم."


{{:en:obs:obs-42-06.jpg?nolink&640x360}}


در همان حال عیسی در میانشان ایستاد!شاگردان تصور کردند که روح می بینند،اما عیسی گفت،"سلام بر شما!چرا وحشت کرده اید و شک دارید؟به دستها و پاهایم نگاه کنید،روح بدنی مانند من ندارد."برای آنکه به آنها نشان دهد که روح نیست از آنها خواست که به او کمی ماهی پخته بدهند و سپس آن را خورد.


{{:en:obs:obs-42-07.jpg?nolink&640x360}}


عیسی گفت،"من به شما گفتم که هر چه در کلام خدا درباره من گفته شده باید عملی شود."آنگاه ذهنشان را باز کرد تا همه پیشگویی های کلام خدا را درک کنند.او گفت،"از زمانهای دور،در کتابهای انبیاء نوشته شده بود که مسیح موعود باید رنج و زحمت ببیند،جانش را فدا کند و روز سوم زنده شود."


{{:en:obs:obs-42-08.jpg?nolink&640x360}}


"این است پیام نجات بخشی که باید از اورشلیم به همه قومها برسد.همه کسانی که از گناهانشان توبه کنند و به سوی من بازگردند،آمرزیده خواهند شد.شما دیده اید و شاهد هستید."


{{:en:obs:obs-42-09.jpg?nolink&640x360}}


او در مدت چهل روز پس از مرگ خود،بارها خود را زنده به رسولان ظاهر ساخت.او خود را به بیش از ۵۰۰ نفر نشان داد!او به طرق گوناگون به ایشان ثابت کرد که واقعاً زنده شده است.در این زمانها،او درباره ملکوت خدا به ایشان تعلیم می داد.


{{:en:obs:obs-42-10.jpg?nolink&640x360}}


در اواخر روز چهلم،عیسی به شاگردان گفت،"تمام اختیارات زمین و آسمان به من داده شده است،بنابراین بروید و تمام قومها را شاگرد من سازید و ایشان را به اسم پدر و پسر و روح القدوس تعمید دهید و به ایشان تعلیم دهید که تمام دستوراتی را که به شما داده ام،اطاعت کنند."


{{:en:obs:obs-42-11.jpg?nolink&640x360}}


"بیاد آورید که من تا انقضای عالم با شما هستم.در اورشلیم بمانید تا قدرتی از آسمان به شما داده شود."پس از آن عیسی در مقابل چشمان ایشان به سوی آسمان بالا رفت و در ابری ناپدید گشت.عیسی در دست راست خدا نشسته و حاکم همه چیز است.


داستانی از کتاب مقدس;متی۲۸:آیه۱۶تا۲۰;مرقس۱۶:آیه۱۲تا۲۰;لوقا۲۴:آیه۱۳تا۵۳;یوحنا۲۰:آیه۱۹تا۲۳;اعمال رسولان۱:آیه۱تا۱۱
