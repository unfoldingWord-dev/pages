====== ۴۲.بازگشت عیسی به آسمان ======


====== ====== ======


{{:en:obs:obs-42-01.jpg?nolink&640x360}}


در همان‌روز یک‌شنبه، دونفر از پیروان عیسی به یکی از شهرهای نزدیک می‌رفتند. در راه درباره‌ی وقایع مرگ عیسی صحبت می‌کردند و این‌که چگونه آن زنان گفتند که عیسی دوباره زنده شده است. آن‌ها در شگفت بودند که عیسی آیا واقعاً خود مسیح بود!


{{:en:obs:obs-42-02.jpg?nolink&640x360}}


ناگهان خود عیسی از راه رسید و با آنان همراه شد، آن‌ها امّا او را نشتاختند. عیسی از آن‌ها پرسید: «درباره‌ی چه چیزی صحبت می‌کنید؟». آن‌ها به عیسی گفتند: «درباره‌ی وقایع تلخی صحبت می‌کنیم که چندروز پیش اتّفاق افتاد. آن‌ها فکر کردند که او غریبه‌ای است که از این ماجرا چیزی نشنیده است.


{{:en:obs:obs-42-03.jpg?nolink&640x360}}


سپس عیسی برای آن‌ها توضیح داد که کلام خدا راجع به مسیح چه می‌گوید. او به ایشان یادآوری کرد که پیامبران گفته‌اند که مسیح زجر می‌کشد و کشته می‌شود، امّا در روز سوّم زنده می‌شود. وقتی آن‌ها به نزدیکی آن شهر رسیدند، تقریباً شب بود.


{{:en:obs:obs-42-04.jpg?nolink&640x360}}


آن دو مرد از عیسی دعوت کردند که شب را با ایشان بماند و او هم پذیرفت. وقتی بر سر سفره نشستند، عیسی نان را برداشت و شکرگزاری نموده به هر‌یک تکّه‌ای داد. ناگهان چشمانشان باز شد و او را شناختند! همان لحظه عیسی ناپدید شد.


{{:en:obs:obs-42-05.jpg?nolink&640x360}}


آن دو به یک‌دیگر گفتند: «دلمان به تپش افتاد و به هیجان آمدیم وقتی او مطالب کتاب آسمانی را برایمان شرح می‌داد!». سپس بی‌درنگ به اورشلیم بازگشتند و به شاگردان گفتند: «عیسی زنده است! ما او را دیدیم.».


{{:en:obs:obs-42-06.jpg?nolink&640x360}}


در همان‌حال، عیسی در میانشان ایستاد! شاگردان تصوّر کردند که روح می‌بینند، امّا عیسی گفت: «سلام بر شما! چرا وحشت کرده‌اید و شکّ دارید؟ به دست‌ها و پاهایم نگاه کنید، روح بدنی مانند من ندارد.». برای آن‌که به آن‌ها نشان دهد که روح نیست، از آن‌ها خواست که به او کمی ماهی پخته بدهند و سپس آن‌را خورد.


{{:en:obs:obs-42-07.jpg?nolink&640x360}}


عیسی گفت: «من به شما گفتم که هرچه در کلام خدا درباره‌ی من گفته شده باید عملی شود.». آن‌گاه ذهنشان را باز کرد تا همه‌ی پیش‌گویی‌های کلام خدا را درک کنند. او گفت: «از زمان‌های دور، در کتاب‌های انبیاء نوشته شده بود که مسیح موعود باید رنج و زحمت ببیند، جانش را فدا کند و روز سوّم زنده شود.».


{{:en:obs:obs-42-08.jpg?nolink&640x360}}


«.این است پیام نجات‌بخشی که باید از اورشلیم به همه‌ی قوم‌ها برسد. همه‌ی کسانی که از گناهانشان توبه کنند و به‌سوی من بازگردند، آمرزیده خواهند شد. شما دیده‌اید و شاهد هستید.».


{{:en:obs:obs-42-09.jpg?nolink&640x360}}


عیسی در مدّت چهل‌روز پس‌از زنده شدن از مرگ، بارها خود را زنده به رسولان ظاهر ساخت. او خود را به بیش‌از ۵۰۰ نفر نشان داد! او به طرق گوناگون به ایشان ثابت کرد که واقعاً زنده شده است. در این زمان‌ها، او درباره‌ی ملکوت خدا به ایشان تعلیم می‌داد.


{{:en:obs:obs-42-10.jpg?nolink&640x360}}


در اواخر روز چهلم، عیسی به شاگردان فرمود: «تمام اختیارات زمین و آسمان به من داده شده است، بنابراین بروید و تمام قوم‌ها را شاگرد من سازید و ایشان را به‌نام پدر و پسر و روح‌القدس تعمید دهید و به ایشان تعلیم دهید که تمام دستوراتی را که به شما داده‌ام، اطاعت کنند."


{{:en:obs:obs-42-11.jpg?nolink&640x360}}
به‌یاد آورید که من تا پایان دنیا با شما هستم. در اورشلیم بمانید تا قدرتی از آسمان به شما داده شود.». پس‌از آن عیسی در مقابل چشمان ایشان به‌سوی آسمان بالا رفت و در ابری ناپدید گشت. عیسی در دست راست خدا نشسته و حاکم همه‌چیز است..


داستانی برگرفته از کتاب مقدّس: انجیل متّی، فصل ۲۸، آیات ۱۶تا۲۰; انجیل مرقس، فصل ۱۶، آیات ۱۲تا۲۰; انجیل لوقا، فصل ۲۴، آیات ۱۳تا۵۳; انجیل یوحنّا، فصل۲۰، آیات ۱۹تا۲۳; کتاب اعمال رسولان، فصل ۱، آیات ۱تا۱۱
