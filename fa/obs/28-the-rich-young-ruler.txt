====== ۲۸.حاکم ثروتمند ======


{{:en:obs:obs-28-01.jpg?nolink&640x360}}


روزی یکی از سران ثروتمند به نزد عیسی آمد و از او پرسید،"استاد چه کارهای نیکی باید بکنم تا حیات جاودانی را بدست آورم؟"عیسی به او گفت:"چرا از من درباره کار نیک می پرسی؟غیر از خدا چه نیکویی میتواند وجود داشته باشد.اما اگر احکام خدا را نگاه داری زندگی جاوید خواهی یافت."


{{:en:obs:obs-28-02.jpg?nolink&640x360}}


او پرسید کدام یک از احکام؟عیسی پاسخ داد،"قتل نکن،زنا مکن،دزدی مکن،دروغ نگو،به پدر و مادرت احترام بگذار و دیگران را مانند خودت دوست داشته باش."


{{:en:obs:obs-28-03.jpg?nolink&640x360}}


مرد جوان می خواست وانمود کند که همه این کارها را کرده و گفت،"من همیشه تمام این دستورها را نگاه داشته ام حالا دیگر چه باید بکنم؟"عیسی نگاهی به او انداخت و این گفته را پسندید.


{{:en:obs:obs-28-04.jpg?nolink&640x360}}


عیسی جواب داد،"اگر می خواهی این راه را به کمال برسانی،برو و هر چه داری بفروش و پولش را به فقرا بده تا گنج تو در آسمان باشد نه بر زمین!آنگاه بیا و مرا پیروی کن!"


{{:en:obs:obs-28-05.jpg?nolink&640x360}}


وقتی مرد جوان این حرف را شنید،بسیار اندوهگین شد زیرا بسیار ثروتمند بود.او روی خود را برگرداند و از نزد عیسی رفت زیرا تمایلی به دادن ثروت خود نداشت.


{{:en:obs:obs-28-06.jpg?nolink&640x360}}


سپس عیسی به شاگردانش گفت،"این را بدانید که ورود یک ثروتمند به ملکوت خداوند بسیار مشکل است.باز هم می گویم،گذشتن شتر از سوراخ سوزن آسانتر است از وارد شدن ثروتمند به ملکوت خدا!"


{{:en:obs:obs-28-07.jpg?nolink&640x360}}


شاگردان از این سخن متعجب شدند و پرسیدند،"پس چه کسی می تواند نجات پیدا کند؟"


{{:en:obs:obs-28-08.jpg?nolink&640x360}}


عیسی نگاهی به ایشان انداخت و گفت،"از نظر انسان این کار غیر ممکن است ولی نزد خدا همه چیز ممکن است."


{{:en:obs:obs-28-09.jpg?nolink&640x360}}


پطرس به عیسی گفت،"ما از همه چیز خود دست کشیده ایم تا به دنبال شما بیاییم،حال چه سودی عاید ما می شود؟"


{{:en:obs:obs-28-10.jpg?nolink&640x360}}


عیسی جواب داد،"هر که به خاطر من از برادر و خواهر،پدر و مادر و فرزند،خانه و زمین چشم بپوشد،صد مرتبه بیشتر خواهد یافت و زندگی جاوید را بدست خواهد آورد.ولی بسیاری که اکنون اول هستند،آخر خواهند شد و کسانی که آخرند،اول." 


//A Bible story from: Matthew 19:16-30; Mark 10:17-31; Luke 18:18-30//
