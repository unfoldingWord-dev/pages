====== ۶.خدا برای اسحاق فراهم می‌کند ======


{{:en:obs:obs-06-01.jpg?nolink&640x360}}


زمانی که ابراهیم به سنّ پیری و اسحاق به جوانی رسیده بود، ابراهیم به یکی از خدمت‌کاران خانه‌ی خود گفت: به زادگاهم و نزد خویشاوندانم برو و در آن‌جا برای اسحاق همسری پیدا کن.


{{:en:obs:obs-06-02.jpg?nolink&640x360}}

بعد از سفری طولانی، خدا آن خدمت‌کار را به‌طرف دختری که نامش رِبِکا بود، هدایت فرمود. او نوه‌ی برادر ابراهیم بود.


{{:en:obs:obs-06-03.jpg?nolink&640x360}}

ربکا موافقت کرد که خانواده‌ی خود را ترک کند و با خدمت‌کار برود. زمانی که آن‌ها به‌نزد ابراهیم و اسحاق رسیدند، اسحاق با او ازدواج کرد.


{{:en:obs:obs-06-04.jpg?nolink&640x360}}

بعد​از مدّتی طولانی، ابراهیم مرد و تمام عهدی که خداوند با او بسته بود به اسحاق رسید. امّا همسر اسحاق نمی‌توانست صاحب فرزندی شود. بنابراین امکان نداشت که اسحاق پدر نسل‌های زیادی بشود.


{{:en:obs:obs-06-05.jpg?nolink&640x360}}

اسحاق برای ربکا دعا کرد و خدا او را صاحب فرزندان دوقلو کرد.


{{:en:obs:obs-06-06.jpg?nolink&640x360}}

قبل از آن‌که آن‌ها به‌دنیا بیایند، خدا به ربکا گفت که پسر بزرگ‌تر، برادر کوچک‌تر را بندگی خواهد کرد.


{{:en:obs:obs-06-07.jpg?nolink&640x360}}

وقتی آن‌ها به‌دنیا آمدند، پسر اوّلی، سرخ‌رو بود و بدنی پُرمو داشت، آن‌ها او را عیسو نام نهادند. پسر دوّم، پوستی صاف داشت و او را یعقوب نام نهادند.

داستانی برگرفته از کتاب مقدّس: کتاب پیدایش، فصل‌های ۲۴:۱و۲۵:۲۶
