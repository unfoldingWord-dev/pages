====== ۹.خدا موسی را برگزید ======


{{:en:obs:obs-09-01.jpg?nolink&640x360}}


بعد از آن‌که یوسف مرد، همه‌ی بستگان او در مصر ماندند. آن‌ها و فرزندانشان زندگی را در مصر ادامه دادند و قوم بزرگی از آن‌ها به‌وجود آمد که آن‌ها را اسرائيلی می‌نامیدند.


{{:en:obs:obs-09-02.jpg?nolink&640x360}}

بعد از سال‌ها، فرعونِ جدیدی به قدرت رسید. نسل جدید مصر و فرعون، همه‌ی کارهایی را که یوسف برای آن‌ها انجام داده بود، به فراموشی سپردند. آن‌ها از اسرائیلی‌ها می‌ترسیدند، برای این‌که تعداد آن‌ها زیاد شده بود. بنابراین از اسرائیلی‌ها به‌عنوان برده استفاده می‌کردند.


{{:en:obs:obs-09-03.jpg?nolink&640x360}}

مصری‌ها، اسرائیلی‌ها را مجبور به ساختن عمارت و ساختمان‌های جدید می‌کردند. کارهای سخت، وضعیّت آنان را بسیار دشوار کرده بود. امّا خدا آن‌ها را برکت داده بود و نسل قوم اسرائیل روزبه‌روز بیش‌تر می‌شد.


===== ===== =====


{{:en:obs:obs-09-04.jpg?nolink&640x360}}

فرعون دید که نسل اسرائیلی‌ها روزبه‌روز بیش‌تر می شود، پس فرمان داد که همه‌ی نوزادان پسر را به داخل رود نیل بیندازند تا غرق شوند.


{{:en:obs:obs-09-05.jpg?nolink&640x360}}

زنی از قبیله‌ی لاوی پسری به دنیا آورد. او و همسرش تا مدّتی که می‌توانستند آن پسر را از دید مصری‌ها پنهان کردند.


{{:en:obs:obs-09-06.jpg?nolink&640x360}}

سپس آن‌ها او را در سبد شناوری که ساخته بودند گذاشتند. خواهر آن کودک از دور مراقب بود که چه بر سر کودک می‌آید.


{{:en:obs:obs-09-07.jpg?nolink&640x360}}

دختر فرعون ناگهان سبد را دید و داخل آن‌را نگاه کرد. وقتی آن کودک را دید، او را به فرزندی قبول کرد و مادر فرزند را به‌عنوان پرستار استخدام کرد. وقتی که کودک بزرگ‌تر شد، دختر فرعون نام او را موسی گذاشت.


{{:en:obs:obs-09-08.jpg?nolink&640x360}}

یک روز، وقتی موسی بزرگ شده بود، یک مصری را دید که یکی از عبرانی‌ها را کتک می‌زند. موسی تلاش کرد که آن عبرانی را نجات دهد.


{{:en:obs:obs-09-09.jpg?nolink&640x360}}

وقتی که دید کسی او را نمی‌بیند، آن مصری را کشت و او را دفن کرد، غافل از این‌که یک‌نفر او را دیده بود.


{{:en:obs:obs-09-10.jpg?nolink&640x360}}

زمانی که فرعون این موضوع را فهمید، خواست که موسی را به‌خاطر کاری که کرده بود، به قتل برساند. امّا موسی از مصر به‌طرف سرزمین مدیان که بیابان بود ،فرار کرد.


{{:en:obs:obs-09-11.jpg?nolink&640x360}}

موسی در سرزمینی دور از مصر به چوپانی مشغول شد. او در آن‌جا ازدواج کرد و خداوند به او دو پسر داد.


{{:en:obs:obs-09-12.jpg?nolink&640x360}}

یک‌روز، هنگامی که موسی مراقب گله‌ی خود بود. دید که بوته‌ای شعله‌ور است ولی نمی‌سوزد. پس نزدیک رفت تا علّتش را بفهمد. وقتی موسی به بوته‌ی شعله‌ور نزدیک شد، صدای خدا ازمیان بوته ندا داد: «کفش‌هایت را از پا دربیاور، زیرا تو در مکان مقدّسی ایستاده‌ای»


{{:en:obs:obs-09-13.jpg?nolink&640x360}}

خدا فرمود: «من رنج و مصیبت بندگان خود را در مصر دیدم، من تو را نزد فرعون می‌فرستم تا قوم مرا از مصر بیرون آوری. من سرزمین کنعان را به آنان می‌دهم، سرزمینی که وعده‌ی آن‌را به ابراهیم، اسحاق و یعقوب داده بودم»


{{:en:obs:obs-09-14.jpg?nolink&640x360}}

موسی گفت: اگر مصریان پرسیدند چه کسی تو را فرستاده چه بگویم؟ خدا فرمود: «هستم آن‌که هستم، مرا نزد شما فرستاده است. این نام جاودانه‌ی من است»


{{:en:obs:obs-09-15.jpg?nolink&640x360}}

موسی نمی‌خواست که برود، بنابراین خدا برادر موسی، یعنی هارون را با وی فرستاد. خدا به موسی و هارون گفت که دل فرعون را سخت می‌نمایم.

داستانی برگرفته از کتاب مقدّس: کتاب خروج، فصل‌های ۱-۴
