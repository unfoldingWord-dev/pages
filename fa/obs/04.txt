====== ۴.پیمان خدا با ابراهیم ======


{{:en:obs:obs-04-01.jpg?nolink&640x360}}


سال‌های زیادی پس از توفان، انسان‌های زیادی برروی زمین زندگی می‌کردند، و همه به یک زبان صحبت می‌کردند. آن‌ها امّا از خدا پیروی نمی‌کردند، به‌جای داشتن فرزند و پر کردن زمین، باهم جمع شدند و شروع به ساختن شهری کردند.


{{:en:obs:obs-04-02.jpg?nolink&640x360}}


آنان بسیار مغرور بودند، و به دستورات و گفته‌های خدا اهمیّتی نمی‌دادند. آن‌ها شروع به ساختن برجی کردند که می‌خواستند سرش به آسمان برسد. خدا دید حال که آن‌ها با هم متّحد شده‌اند، می‌توانند هر کار نا‌پسندی که می‌خواهند انجام دهند.


{{:en:obs:obs-04-03.jpg?nolink&640x360}}


بنابراین خدا زبان آن‌ها را به زبان‌های گوناگون دیگری تغییر داد و آنان را به همه‌جای دنیا پراکنده ساخت. شهری که انسان‌ها بنا کرده بودند، بابِل نام داشت و به‌معنای «مغشوش و مشوّش» بود.


{{:en:obs:obs-04-04.jpg?nolink&640x360}}


بعد از صدها سال، خدا با مردی به نام ابراهیم سخن گفت. خدا به او فرمود: «ولایت و خانه‌ی پدری خود را ترک کن و به سرزمینی برو که من تو را به آن‌جا هدایت خواهم نمود».


{{:en:obs:obs-04-05.jpg?nolink&640x360}}


 ابراهیم نیز اطاعت کرد. او همسرش سارای و غلامان و تمام گله‌هایش را برداشت و به سرزمین کنعان که خدا به او نشان داده بود رفت. ابراهیم سال‌های زیادی در آن‌جا زندگی کرد. در آن‌جا بود که خدا با ابراهیم عهد بست. آن عهد، پیمان توافقی بین دو طرف بود.


{{:en:obs:obs-04-06.jpg?nolink&640x360}}

خدا فرمود: «به اطرافت بنگر، تمام این سرزمینی که می‌بینی، من به تو و فرزندانت به‌عنوان ارث خواهم داد. من تو را برکت خواهم داد و نام تو را جاودان خوهم نمود»


{{:en:obs:obs-04-07.jpg?nolink&640x360}}

«من از نسل تو ملّت بزرگی خواهم ساخت و من خدای تو خواهم بود. من به کسانی که به تو برکت می‌دهند، برکت خواهم داد و کسانی که تو را نفرین کنند، نفرین خواهم نمود. همه‌ی ملّت‌های جهان به‌وسیله‌ی تو برکت خواهند یافت». هم‌چنین خدا به ابراهیم گفت:تمام مردان اهل خانه را به‌عنوان عهد ختنه کن. ابراهیم نیز اطاعت کرد..


{{:en:obs:obs-04-08.jpg?nolink&640x360}}

ابراهیم به خدا ایمان داشت. خداوند فرمود که ابراهیم ازطریق ایمان به وعده‌ی خدا عادل شمرده شد. امّا مشکلی وجود داشت. ابراهیم و همسرش قادر نبودند بچه‌ای داشته باشند. بنابراین به‌نظر می‌رسید غیرممکن است ابراهیم بتواند پدر امّت‌ها باشد، امّا آن‌ها به وعده و پیمان خدا ایمان داشتند.


{{:en:obs:obs-04-09.jpg?nolink&640x360}}

روزی،ابراهیم با مَلک صادق پادشاه سالیم (اورشلیم)که کاهن خدای متعال بود، ملاقات کرد. مَلک صادق، ابراهیم را برکت داد و گفت: «سپاس بر خدای متعال، آفریننده‌ی آسمان و زمین. او تو را برکت دهد.». سپس ابراهیم یک‌دهم دارایی‌اش را به مَلک صادق داد.

//داستانی برگرفته از کتاب مقدّس: کتاب پیدایش، فصل‌های ۱۱-۱۵//
