====== ۴۸.عیسی، مسیحای موعود است ======


{{:en:obs:obs-48-01.jpg?nolink&640x360}}


وقتی خدا جهان را آفرید، همه‌چیز کامل بود. گناهی در آن نبود. آدم و حوّا هم‌دیگر را دوست داشتند، آن‌ها عاشق خدا بودند. خبری از مردن یا مریضی یا درد نبود. این همان چیزی بود که خدا می‌خواست.


{{:en:obs:obs-48-02.jpg?nolink&640x360}}


شیطان، همان ماری که در باغ بود، حوّا را فریب داد و آن‌ها را ضدّ خدا نمود. به‌خاطر گناه آنان، مرگ، درد و بیماری، بخشی از زندگی همه‌ی انسان‌هایی شد که به این دنیا می‌آمدند.


{{:en:obs:obs-48-03.jpg?nolink&640x360}}


حتّی بدتر از آن، شکسته شدن رابطه‌ی آن‌ها با خدا بود. الآن هرکس که به‌دنیا می‌آید، دشمن خدا محسوب می‌شود؛ زیرا گناه‌کار است. امّا خدا برای همه‌ی چیزهایی که به‌خاطر گناه از‌بین رفته بودند، نقشه‌ای داشت.


{{:en:obs:obs-48-04.jpg?nolink&640x360}}


خدا وعده داد که شخصی از نسل حوّا سر شیطان را خواهد کوبید و شیطان پاشنه‌ی وی را خواهد زد. بدین معنا که شیطان او را خواهد کشت. امّا خدا او را بعد سه روز زنده خواهد کرد. عیسی برای همیشه بر قدرت شیطان پیروز گشت.


{{:en:obs:obs-48-05.jpg?nolink&640x360}}


وقتی خدا همه‌ی زمین را به‌وسیله‌ی توفان ازبین برد، برای کسانی که به او ایمان داشتند، یک کشتی فراهم نمود تا بتوانند نجات پیدا کنند. درست هما‌طور که همه‌ی انسان‌ها برای گناهانشان سزاوار مرگ هستند، خدا راه نجاتی را فراهم نمود تا هرکس که به عیسی ایمان می‌آورد، زندگی جاوید یابد.


{{:en:obs:obs-48-06.jpg?nolink&640x360}}


مَلک صادق کاهنی بود که ابراهیم را برکت داد. عیسی نیز مانند مَلک صادق کاهن بود، امّا عیسی کاهن اعظم بود. عیسی یک‌بار خود را قربانی کرد. این تنها قربانی بود که می‌توانست تمام گناهان جهان را بردارد.


{{:en:obs:obs-48-07.jpg?nolink&640x360}}


خدا به ابراهیم فرمود: «به‌وسیله‌ی تو تمام قوم‌های جهان برکت خواهند یافت.». عیسی از نسل ابراهیم بود. همه‌ی قوم‌های جهان به‌وسیله‌ی عیسی برکت یافتند، زیرا هرکس به عیسی ایمان بیاورد، از برگزیدگان خدای متعال و هم‌چنین از نوادگان معنوی ابراهیم می‌شود.


{{:en:obs:obs-48-08.jpg?nolink&640x360}}


خدا قوچی را برای ابراهیم فراهم نمود تا به‌جای اسحاق قربانی کند. عیسی مثل آن قوچ است، زیرا او به‌جای گناهان ما مرد. هرکس برای گناهانش سزاوار مرگ است، ازجمله شما! امّا خدا عیسی را برگزید تا به‌جای شما قربانی شود.


{{:en:obs:obs-48-09.jpg?nolink&640x360}}


وقتی خدا آخرین بلا را بر مصر نازل نمود، بر هر خانواده‌ی اسرائیلی واجب شد یک برّه را بکشند و خون آن‌را دور درهای خانه‌هایشان بپاشند. وقتی‌که فرشته‌ی خدا آن خون را دید، از آن خانه ردّ می‌شد و پسر نخست‌زاده‌ی آن خانه را نمی‌کشت.


{{:en:obs:obs-48-10.jpg?nolink&640x360}}


عیسی همان برّه‌ی عید پسح است. او از هرجهت کامل و بدون گناه بود و در همان زمان جشن عید پسح کشته شد. زمانی‌که کسی به عیسی ایمان می‌آورد، خون عیسی، گناهان آن شخص را ازبین می‌برد و خدا مجازات را از او برمی‌دارد.


{{:en:obs:obs-48-11.jpg?nolink&640x360}}


خدا با قومش بنی‌اسرائیل پیمان بست. امّا در عهد جدید خداوند، هرکس از هر قوم و ملّیتی که به عیسی ایمان آورد، می‌تواند جزو برگزیدگان خدا محسوب شود.


{{:en:obs:obs-48-12.jpg?nolink&640x360}}


موسی یکی از پیامبران بزرگ خدا بود که کلام خدا را اعلام می نمود. عیسی نیز مانند موسی پیامبر است، امّا عیسی بزرگ‌ترین پیامبر است. او کلام و کلمه‌ی خداست.


{{:en:obs:obs-48-13.jpg?nolink&640x360}}


خدا به داود وعده داد که مسیحای موعود از نسل او می‌باشد. عیسی، همان مسیحای موعود از نسل داود بود.


{{:en:obs:obs-48-14.jpg?nolink&640x360}}


عیسی نیز مانند داود پادشاه است، امّا عیسی پادشاه جهان است. او دوباره می‌آید و با عدالت و صلح بر قلمرو خود، پادشاهی می‌کند.


 داستانی برگرفته از کتاب مقدّس: کتاب پیدایش، فصل‌های ۱و۳و۶و۱۴و۲۲; کتاب خروج، فصل‌های ۱۲و۲۰; کتاب دوّم سموئیل، فصل ۷; رساله‌ی به عبرانیان، فصل ۳، آیات ۱تا۶؛ فصل ۴، آیه‌ی۱۴؛ فصل ۵، آیه‌ی۱۰؛ فصل ۷، آیه‌ی ۱؛ فصل ۸، آیه‌ی۱۳؛ فصل ۹، آیه‌ی۱۱؛ فصل۱۰، آیه‌ی ۱۸؛ کتاب مکاشفه، فصل ۲۱
