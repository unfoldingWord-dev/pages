====== ۲۴.یحیی عیسی را غسل تعمید می‌دهد ======


{{:en:obs:obs-24-01.jpg?nolink&640x360}}


وقتی یحیی بزرگ شد، به پیامبری برگزیده شد. او در بیابان زندگی می‌کرد. عسل صحرایی و ملخ می‌خورد و لباسی از پشم شتر بر تن می‌کرد.


{{:en:obs:obs-24-02.jpg?nolink&640x360}}


عدّه‌ی بسیاری از مردم نزد یحیی می‌آمدند و سخنانش را گوش می‌دادند. او برای آن‌ها موعظه می‌کرد و می‌گفت: «توبه کنید، زیرا پادشاهی خدا نزدیک است.».


{{:en:obs:obs-24-03.jpg?nolink&640x360}}


بعضی از مردم، وقتی کلام یحیی را می‌شنیدند توبه می کردند و غسل تعمید می‌گرفتند. امّا عدّه‌ی زیادی از روحانیون مذهبی هم برای غسل تعمید به‌نزد یحیی می‌آمدند، بدون آن‌که از گناه خود توبه کنند.


{{:en:obs:obs-24-04.jpg?nolink&640x360}}


یحیی به روحانیون مذهبی گفت: «ای افعی‌زدگان! توبه کنید و رفتار خود را عوض کنید. هر درختی که ثمر نیاورد، بریده و در آتش افکنده خواهد شد.». این همان پیش‌گویی بود که اشعیاء نبیّ کرده بود: «بنگرید، من پیام‌آوری را فرستادم تا راه را برای او هموار سازد.».


{{:en:obs:obs-24-05.jpg?nolink&640x360}}


بعضی از یهودی‌ها از یحیی پرسیدند: که «آیا تو مسیح هستی؟». یحیی پاسخ داد: «من مسیح نیستم، امّا کسی بعد‌از من می‌آید که مقامش از من خیلی بالاتر است. آن‌قدر که من لیاقت ندارم کفش‌هایش را پیش پایش بگذارم.».


{{:en:obs:obs-24-06.jpg?nolink&640x360}}


روز بعد، عیسی برای غسل تعمید به‌نزد یحیی آمد. وقتی یحیی او را دید،گفت: «این همان برّه‌ای است که خدا فرستاده تا برای آمرزش گناهان تمام مردم دنیا قربانی شود.».


{{:en:obs:obs-24-07.jpg?nolink&640x360}}


یحیی به عیسی گفت: «این کار، شایسته نیست. این منم که باید از تو تعمید بگیرم.». امّا عیسی گفت: «مرا تعمید بده، زیرا این‌چنین، حکم خدا را به‌جا می‌آوریم.». بنابراین یحیی عیسی را غسل تعمید داد. امّا نه این‌که او گناه کرده است−عیسی هرگز دچار گناه نشده بود.


{{:en:obs:obs-24-08.jpg?nolink&640x360}}


وقتی عیسی از آب بیرون آمد، روح خدا همانند کبوتری پایین آمد و بر او قرار گرفت و همان لحظه ندایی از آسمان گفت: «این فرزند عزیز من است که از او خشنودم.».


{{:en:obs:obs-24-09.jpg?nolink&640x360}}


خدا به یحیی گفته بود: «روح‌القدس بر شخصی که تو او را تعمید می‌دهی، خواهد نشست. او پسر خداست.». خدا یگانه است، امّا دارای سه شخصیّت است: خدای پدر، خدای پسر و خدای روح‌القدس.


//داستانی برگرفته از کتاب مقدّس: انجیل متّی، فصل ۳; انجیل مرقس، فصل۱آیات۹تا۱۱; انجیل لوقا، فصل ۳آیات۱تا۲۳//
