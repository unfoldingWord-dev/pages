====== ۲۱.خداوند وعده‌ی آمدن مسیح را می‌دهد ======


{{:en:obs:obs-21-01.jpg?nolink&640x360}}


وعده‌ی آمدن مسیح را خدا نخستین‌بار به آدم و حوّا داد. خدا وعده داد که از نسل حوّا کسی خواهد آمد که سَرِ مار را خواهد کوبید. ماری که حوّا را فریب داد همان شیطان است. وعده این بود که مسیح می‌آید و شیطان را کاملاً شکست می‌دهد


{{:en:obs:obs-21-02.jpg?nolink&640x360}}


خدا به ابراهیم وعده داد که به‌وسیله‌ی او همه‌ی ملّت‌های جهان برکت خواهند یافت. همان وعده که مسیح، روزی می‌آید و نجات را برای همه‌ی انسان‌های جهان فراهم می‌کند.


{{:en:obs:obs-21-03.jpg?nolink&640x360}}


خدا به موسی وعده داد که پیامبری مانند او خواهد برخاست. این همان وعده‌ای بود که آمدن مسیح را مژده می‌داد.


{{:en:obs:obs-21-04.jpg?nolink&640x360}}


خدا به داود وعده داد که مسیح از نسل او خواهد بود.


{{:en:obs:obs-21-05.jpg?nolink&640x360}}


از‌طریق ارمیاء نبیّ، خدا وعده فرمود که عهدی جدید را فراهم خواهد ساخت، امّا نه عهدی که خدا با اسرائیل بسته بود. در این عهد تازه، خدا قانون خود را بر قلب‌های مردم نقش می‌بندد، مردم او را خواهند شناخت، ایشان قوم او خواهند شد و خدا گناهان آن‌ها را خواهد بخشید. مسیح عهد جدید را خواهد بست.


{{:en:obs:obs-21-06.jpg?nolink&640x360}}


مسیح موعود، پیامبر، کاهن و پادشاه خواهد بود. او پیامبری خواهد بود که کلام خدا را شنیده است و آن‌را برای مردم بازگو می‌کند. مسیح موعود پیامبر کاملی خواهد بود.


{{:en:obs:obs-21-07.jpg?nolink&640x360}}


کاهن شخصی است که برای برداشتن گناهان مردم به خدا فدیه تقدیم می‌کند. هم‌چنین کاهن برای مردم به درگاه خدا دعا می‌کند. مسیح موعود کاهن اعظمی است که خود را به‌عنوان یک قربانی کامل تقدیم خدا می‌کند.


{{:en:obs:obs-21-08.jpg?nolink&640x360}}


پادشاه فردی است که قوانین را برای قلمرو سلطنت خود نوشته و هم‌چنین کار قضاوت را نیز انجام می‌دهد. مسیح موعود پادشاه کاملی است که بر تخت جدّش داود می‌نشیند، شخصی است که سلطنت او تا ابدالآباد است و کسی است که صادقانه قضاوت می‌کند و همیشه تصمیم‌های او در کمال انصاف و عدالت خواهد بود.


{{:en:obs:obs-21-09.jpg?nolink&640x360}}


پیامبران تولّد مسیح موعود را پیش‌بینی کرده بودند. ملاکی پیش‌بینی کرده بود که پیش‌از آمدن مسیح موعود، پیامبر بزرگی خواهد آمد. اشعیاء نبی پیش‌گویی کرده بود که مسیح موعود از باکره‌ای تولّد خواهد یافت. میکاه نبیّ نیز گفته بود که او در شهر بیت‌لحم تولّد خواهد یافت.


{{:en:obs:obs-21-10.jpg?nolink&640x360}}


هم‌چنین پیامبران درباره‌ی خدمت مسیح موعود پیش‌گویی کرده بودند. اشعیاء نبیّ گفت که او در جلیل زندگی خواهد کرد، وی قلب‌های شکسته را آرامش می‌دهد و اسیران را آزادی می‌بخشد. او هم‌چنین پیشگویی کرد که مسیح موعود، بیماران یعنی کوران، لنگان و کرها و لال‌ها را نیز شفا می‌دهد.


{{:en:obs:obs-21-11.jpg?nolink&640x360}}


اشعیاء نبیّ پیش‌گویی کرده بود که مسیحای موعود بدون هیچ دلیلی مجازات می‌شود. کتاب مزامیر داود پیش‌گویی کرد که بر لباس او قرعه می‌اندازند و دوستش به او خیانت می‌کند. (مزامیر، کتاب دعا و سرود یهودیان است). زکریاء پیش‌بینی کرد که به دوست مسیح سی سکّه نقره پرداخت می شود تا او را تسلیم دشمن کند.


{{:en:obs:obs-21-12.jpg?nolink&640x360}}


هم‌چنین پیامبران راجع به این‌که مسیح موعود چگونه می‌میرد، گفته بودند. اشعیاء نبیّ پیش‌گویی کرده بود که بر او آب دهان می‌اندازند و او را مورد تمسخر و ضرب‌وشتم قرار می‌دهند. سپس بدن او را به چوبه‌ی دار می‌بندند تا بمیرد.


{{:en:obs:obs-21-13.jpg?nolink&640x360}}


مسیح موعود باید انسان کامل و بدون هیچ گناهی باشد. او باید تنبیه و مجازات بشود و سپس برای گناهان مردم بمیرد. مجازات او باعث می‌شود که بین انسان و خدا آرامش و صلح برقرار شود. به‌همین دلیل، خوار شدن و مرگ مسیح موعود، خدا را خشنود می‌ساخت.


{{:en:obs:obs-21-14.jpg?nolink&640x360}}


مسیح نه‌فقط باید می‌مرد، بلکه پیامبران پیش‌گویی کردند که خدا می‌خواست او را از مرگ برخیزاند. بنابراین با مردن و برخاستن مسیح از مرگ، خدا می‌خواست که نقشه‌ی نجات انسان را کامل کند و عهد تازه با بشر ببندد.


{{:en:obs:obs-21-15.jpg?nolink&640x360}}


خدا چیزهای بسیاری درباره‌ی آمدن مسیح به پیامبران نشان داد. امّا مسیح هنوز نیامده بود. بیش‌تر از ۴۰۰ سال بعد‌از این پیش‌گویی‌ها و هنگامی که زمان به کمال رسید، خدا مسیح را به جهان فرستاد.


 داستانی برگرفته از کتاب مقدّس: کتاب پیدایش، فصل ۳آیه۱۵;فصل ۱۲آیه۱تا۳; کتاب تثنیه، فصل۱۸آیه۱۵; کتاب دوّم سموئیل، فصل۷; کتاب اشعیاء، فصل۵۹آیه۱۶; کتاب دانیال، فصل ۷; کتاب ملاکی، فصل۴آیه۵; کتاب اشعیاء، فصل ۷آیه۱۴; کتاب میکاه، فصل ۵آیه۲; کتاب اشعیاء، فصل ۹آیات۱-7 ;۳۵آیات ۳تا۵;۶۱;۵۳; کتاب مزامیر، فصل۲۲آیه ۱۸;۳۵آیه۱۹;۶۹آیه۴;۴۱آیه۹; کتاب زکریاء، ۱۱آیات۱۲و۱۳; کتاب اشعیاء، فصل۵۰آیه۶; کتاب مزامیر۱۶آیات۱۰و۱۱
