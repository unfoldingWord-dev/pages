====== ۴۱.خدا عیسی را از مردگان بر می خیزاند. ======


{{:en:obs:obs-41-01.jpg?nolink&640x360}}


بعد از اینکه عیسی مصلوب شد،سران بی ایمان یهود نزد پیلاطوس رفتند و گفتند،"آن عیسای فریبکار گفته بود که او از مردگان بعد از سه روز بر خواهد خواست،بنابراین دستور فرمایید قبر را تا سه روز زیر نظر داشته باشند تا شاگردانش نتوانند بیایند و جسد او را بدزدند و ادعا کنند که او زنده شده است."


{{:en:obs:obs-41-02.jpg?nolink&640x360}}


پیلاطوس گفت،"از قبر به طور خاصی مراقبت کنید."بنابراین آنها رفتند و سنگ بزرگی را در ورودی قبر گذاشتند و سربازانی را آنجا گماردند تا کسی نتواند جسد را برباید.


{{:en:obs:obs-41-03.jpg?nolink&640x360}}


عصر روز شنبه،در پایان روز سَبّت تنی چند از زنان داروهای معطر خریدند تا جسد عیسی را با آن معطر سازند.روز بعد که یکشنبه بود،صبح زود پیش از طلوع آفتاب،دارو را به سر قبر بردند.


{{:en:obs:obs-41-04.jpg?nolink&640x360}}


ناگهان زمین لرزه شدیدی رخ داد،زیرا یکی از فرشتگان خداوند از آسمان پایین آمده،به سوی سنگ قبر رفت و آن را به کناری افکند و بر آن نشست.نگهبانان با دیدن او به شدت ترسیده،لرزان شدند و همچون مرده،بی حرکت به زمین افتادند.


{{:en:obs:obs-41-05.jpg?nolink&640x360}}


فرشته به زنان گفت،"نترسید!عیسی اینجا نیست.او از مردگان برخاست،درست همانطور که خودش گفته بود.بیایید و داخل قبر را بنگرید."زنان داخل قبر را نگاه کردند و جایی که عیسی را در آن گذاشته بودند دیدند،ولی جسدی نیافتند.


{{:en:obs:obs-41-06.jpg?nolink&640x360}}


آنگاه فرشته به زنان گفت،"به شاگردان بگویید که عیسی از مردگان برخاسته است و به جلیل می رود تا ایشان را آنجا ببیند."


{{:en:obs:obs-41-07.jpg?nolink&640x360}}


زنان در حالیکه هم خوشحال بودند و هم می ترسیدند به سوی شاگردان رفتند تا خبر خوش را به آنها برسانند.


{{:en:obs:obs-41-08.jpg?nolink&640x360}}


در همان حال که می دویدند،ناگهان عیسی را در مقابل خود دیدند و آنها به ستایش او پرداختند.عیسی گفت،"نترسید!بروید و به شاگردان من بگویید که آنها را در جلیل می بینم."


داستانی از کتاب مقدس;متی۲۷:آیه۶۲ـ۲۸:تاآیه۱۵;مرقس۱۶:آیه۱تا۱۱;لوقا۲۴:آیه۱تا۱۲;یوحنا۲۰:آیه۱تا۱۸
