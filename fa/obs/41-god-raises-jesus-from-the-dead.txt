====== ۴۱.خدا عیسی را از مردگان بر می‌خیزاند. ======


{{:en:obs:obs-41-01.jpg?nolink&640x360}}


بعد‌از این‌که عیسی مصلوب شد، سران بی‌ایمان قوم یهود نزد پیلاتس رفتند و گفتند: «آن عیسای فریب‌کار گفته بود که بعداز سه‌روز، از مردگان خواهد برخاست، بنابراین دستور بده که قبر را تا سه‌روز زیر نظر داشته باشند تا شاگردانش نتوانند بیایند و جسد او را بدزدند و ادّعا کنند که او زنده شده است.».


{{:en:obs:obs-41-02.jpg?nolink&640x360}}


پیلاتس گفت: «از قبر به‌طور خاصّی مراقبت کنید.». بنابراین آن‌ها رفتند و سنگ بزرگی را در ورودی قبر گذاشتند و سربازانی را در آن‌جا به نگهبانی گماردند تا کسی نتواند جسد را برباید.


{{:en:obs:obs-41-03.jpg?nolink&640x360}}


عصر روز شنبه، در پایان روز سَبّت، تنی چند از زنان، داروهای معطّر خریدند تا جسد عیسی را با آن معطّر سازند. روز بعد که یک‌شنبه بود، صبح زود پیش‌از طلوع آفتاب، دارو را به سر قبر بردند.


{{:en:obs:obs-41-04.jpg?nolink&640x360}}


ناگهان زمین‌لرزه‌ی شدیدی رخ داد، زیرا یکی از فرشتگان خداوند از آسمان پایین آمده، به‌سوی سنگ قبر رفت و آن‌را به کناری افکند و بر آن نشست. نگهبانان با دیدن او به‌شدّت ترسیده، لرزان شدند و هم‌چون مرده، بی‌حرکت به زمین افتادند.


{{:en:obs:obs-41-05.jpg?nolink&640x360}}


فرشته به زنان گفت: «نترسید! عیسی این‌جا نیست. او از مردگان برخاست، درست همان‌طور که خودش گفته بود. بیایید و داخل قبر را بنگرید.». زنان داخل قبر را نگاه کردند و جایی‌که عیسی را در آن گذاشته بودند دیدند، ولی جسدی نیافتند.


{{:en:obs:obs-41-06.jpg?nolink&640x360}}


آن‌گاه فرشته به زنان گفت: «به شاگردان بگویید که عیسی از مردگان برخاسته است و به جلیل می‌رود تا ایشان را در آن‌جا ببیند.».


{{:en:obs:obs-41-07.jpg?nolink&640x360}}


زنان درحالی‌که هم خوش‌حال بودند و هم می‌ترسیدند، به‌سوی شاگردان رفتند تا آن خبر خوش را به آنان برسانند.


{{:en:obs:obs-41-08.jpg?nolink&640x360}}


در همان‌حال که می‌دویدند، ناگهان عیسی را در‌مقابل خود دیدند و آن‌ها به ستایش او پرداختند. عیسی گفت: «نترسید! بروید و به شاگردان من بگویید که آن‌ها را در جلیل می‌بینم.».


داستانی برگرفته از کتاب مقدّس: انجیل متّی، فصل ۲۷، آیات۶۲ـ۱۵; انجیل مرقس، فصل ۱۶، آیات۱تا۱۱; انجیل لوقا، فصل ۲۴، آیات ۱تا۱۲; انجیل یوحنّا، فصل۲۰، آیات ۱تا۱۸
