====== ۱۶.منجی ======


{{:en:obs:obs-16-01.jpg?nolink&640x360}}


بعد از مرگ یوشع،قوم بنی اسرائیل شروع به نااطاعتی از خدا کردند و بقیه اهالی کنعان را از آنجا بیرون نکردند.آنها به جای اینکه خدای حقیقی را بپرستند شروع به پرستش بتهای کنعانیان کردند.بنی اسرائیل پادشاهی نداشت،بنابراین هر کس هر کاری که میدید درست است انجام می داد.


{{:en:obs:obs-16-02.jpg?nolink&640x360}}

نتیجه این نافرمانی این شد که خدا آنها را تسلیم دشمنانشان کرد و آنها اموال اسرائیلیها را غارت کردند و زمینهایشان را نابود ساختند و تعداد زیادی از آنها را کشتند.بعد از سالهای زیادی آنها توبه کردند و از خدا خواستند آنها را نجات دهد.


{{:en:obs:obs-16-03.jpg?nolink&640x360}}

سپس خدا یک منجی را برگزید که آنها را از شر دشمنانشان نجات دهد و آرامش را به سرزمین بازگرداند.اما آنها خدا را فراموش کردند و شروع به پرستش بتها کردند.بنابراین خدا به قوم مدیانی اجازه داد که به آنها حمله کنند و بنی اسرئیل را شکست دهند.


{{:en:obs:obs-16-04.jpg?nolink&640x360}}

آنها برای مدت هفت سال محصولات اسرائیلی ها را بر می داشتند.آنها بسیار ترسیده بودند و در غارها پنهان می شدند که مبادا مدیانی ها به ایشان آسیب برسانند.سرانجام آنها به خدا التماس کردند که نجاتشان دهد.


{{:en:obs:obs-16-05.jpg?nolink&640x360}}

روزی،مردی که نامش جدعون بود مخفیانه و دور از چشم مدیانی ها مشغول برداشت گندم بود که ناگهان فرشته خداوند بر او ظاهر شده گفت«ای مرد شجاع خداوند با توست.برو و اسرائیل را از دست مدیانی ها نجات ده»


{{:en:obs:obs-16-06.jpg?nolink&640x360}}

خداوند به جدعون گفت برو و بت خانه پدرت را واژگون کن.جدعون از مردم می ترسید،بنابراین او تا نیمه شب منتظر ماند.سپس او بت را شکست و آن را تکه تکه نمود.او به جای بت،محرابی برای خداوند ساخت و برای او قربانی داد.


{{:en:obs:obs-16-07.jpg?nolink&640x360}}

صبح روز بعد مردم دیدند که بت شکسته شده است و این باعث شد که خشم آنها برانگیخته شود.آنها به سوی خانه جدعون رفتند تا او را به قتل برسانند اما پدر جدعون گفت:چرا شما می خواهید به خدایانتان کمک کنید؟اگر آنها خدا هستند بگذارید خودشان از خودشان محافظت کنند.بنابراین جدعون نجات پیدا کرد.


{{:en:obs:obs-16-08.jpg?nolink&640x360}}

سپس مدیانی ها دوباره شروع به سرقت از اسرائیلیها کردند،به طوریکه قابل شمارش نبود.جدعون شروع به جمع کردن تمام قوم برای جنگ با آنها کرد.جدعون از خدا خواست که به او دو نشانه بدهد که اطمینان پیدا کند،که خدا در این نبرد با او خواهد بود.


{{:en:obs:obs-16-09.jpg?nolink&640x360}}

اول،او مقداری پشم در خرمنگاه گذاشت و از خدا خواست که فقط روی پشم،شبنم نشسته باشد ولی زمین خشک بماند خدا این کار را انجام داد.روز بعد او از خدا خواست که زمین خیس باشد ولی پشم خشک بماند،خدا این کار را هم کرد.


{{:en:obs:obs-16-10.jpg?nolink&640x360}}

سربازان اسرائیلی نزد جدعون آمدند،اما خداوند به او گفت این مقدار سرباز بسیار زیاد هست.بنابراین جدعون از ۳۲۰۰۰ نفر تعداد ۲۲۰۰۰ نفر را که از جنگ می ترسیدند به خانه فرستاد.دوباره خداوند به جدعون گفت که عده آنها زیاد هست،سپس جدعون همه آنها را به غیر از ۳۰۰ نفر به خانه فرستاد.


{{:en:obs:obs-16-11.jpg?nolink&640x360}}

همان شب خداوند به جدعون گفت«مخفیانه به اردوگاه مدیانیها برو،وقتی سخنان آنها را بشنوی جرأت یافته و نخواهی ترسید»جدعون به اردوگاه آنها رفت و شنید که سرباز مدیانی به دوستش درباره خوابی که دیده بود توضیح میداد.رفیقش به او گفت«معنی خواب تو این است که جدعون سپاه مدیانی را شکست خواهد داد»با شنیدن این مکالمه جدعون خدا را ستایش کرد.


{{:en:obs:obs-16-12.jpg?nolink&640x360}}

جدعون به طرف سربازانش برگشت و به هر یک از آنها یک شیپور و یک کوزه سفالی که مشعلی در آن قرار داشت، داد.آنها در موقعی که مدیانیها خواب بودند محاصرشان کردند.


{{:en:obs:obs-16-13.jpg?nolink&640x360}}

سپس آنها همزمان همه کوزه ها را که مشعل داخلشان بود،شکستند.آنها در شیپورهای خود می نواختند و فریاد میزدند«ما برای خدا و جدعون میجنگیم»


{{:en:obs:obs-16-14.jpg?nolink&640x360}}

خدا مدیانیها را پریشان کرد،آنها شروع به حمله و کشتن یکدیگر کردند.فوراً بقیه اسرائیلیهایی که از خانه هایشان فرا خوانده شده بودند برای تعقیب مدیانیها آمدند.آنها تعداد زیادی از مدیانیها را کشتند و بقیه آنها را تا بیرون سرزمینشان تعقیب کردند.آن روز ۱۲۰٫۰۰۰ نفر از مدیانیها کشته شدند.خداوند اسرائیل را نجات داد.


{{:en:obs:obs-16-15.jpg?nolink&640x360}}

مردم می خواستند که جدعون را پادشاه خود کنند.جدعون پیشنهاد آنها را رد کرد،اما او از آنها خواست که تمام غنایمی که از دشمن به دست آورده اند به او تحویل دهند.


{{:en:obs:obs-16-16.jpg?nolink&640x360}}

جدعون دچار اشتباه شد.او با طلاهایی که غنیمت گرفته بودجلیقه ای ساخت و مردم از عبادت خدا دست کشیده و به عبادت جلیقه ای که جدعون ساخته بود پرداختند.


{{:en:obs:obs-16-17.jpg?nolink&640x360}}

خدا دوباره آنها را برای پرستش بتها مجازات نمود.دشمنان آنها را شکست دادند.سرانجام آنها از خدا تقاضای کمک کردند و خدا برای آنها منجی دیگری فرستاد.این الگوی گناه،مجازات،توبه و رهایی دفعات زیادی ادامه داشت.خدا تعداد زیادی منجی برای نجات اسرائیلیها از دست دشمنان فرستاد.


{{:en:obs:obs-16-18.jpg?nolink&640x360}}

سرانجام آنها از خدا خواستند که یک پادشاه مانند ملتهای دیگر به آنها بدهد.آنها یک پادشاه نیرومند،قوی و رهبری که در جنگها بتواند آنها را راهنمایی کند،می خواستند.خدا از این درخواست خشنود نبود اما او به آنها داد چیزی را که میخواستند.

داستانی از کتاب مقدس:داوران باب ۱-۳و۶-۸
