====== ۱۶.رهاننده ======


{{:en:obs:obs-16-01.jpg?nolink&640x360}}


بعد از مرگ یوشع، قوم بنی‌اسرائیل شروع به نااطاعتی از خدا کردند و بقیه‌ی اهالی کنعان را از آن‌جا بیرون نکردند. آن‌ها به‌جای این‌که خدای حقیقی را بپرستند، شروع به پرستش بت‌های کنعانیان کردند. بنی‌اسرائیل پادشاهی نداشتند، بنابراین هرکس هرکاری که تصوّر می‌کرد درست است انجام می‌داد.


{{:en:obs:obs-16-02.jpg?nolink&640x360}}

نتیجه‌ی این نافرمانی آن شد که خدا آن‌ها را تسلیم دشمنانشان کرد و آن‌ها اموال اسرائیلی‌ها را غارت کردند و زمین‌هایشان را نابود ساختند و تعداد زیادی از آنان را کشتند. بعد از گذشت سال‌ها، قوم بنی‌اسرائیل، توبه کردند و از خدا خواستند که آن‌ها را نجات دهد.


{{:en:obs:obs-16-03.jpg?nolink&640x360}}

سپس خدا یک رهاننده را برگزید که آنان را از شرّ دشمنانشان نجات دهد و آرامش را به سرزمین موعود بازگرداند. امّا آن‌ها دوباره خدا را فراموش کردند و شروع به پرستش بت‌ها کردند. بنابراین خدا این‌بار به قوم مدیان اجازه داد که به بنی‌اسرائیل حمله کنند و ایشان را شکست دهند.


{{:en:obs:obs-16-04.jpg?nolink&640x360}}

مدیانی‌ها به‌مدت هفت‌سال، محصولات اسرائیلی‌ها را برمی‌داشتند. قوم بنی‌اسرائیل بسیار ترسیده بودند و در غارها پنهان می‌شدند که مبادا مدیانی‌ها به ایشان آسیب برسانند. سرانجام آن‌ها به خدا التماس کردند که نجاتشان دهد.


{{:en:obs:obs-16-05.jpg?nolink&640x360}}

روزی، مردی که نامش جدعون بود، پنهانی و دور از چشم مدیانی‌ها مشغول برداشت گندم بود که ناگهان فرشته‌ی خداوند بر او ظاهر شده گفت: «ای مرد شجاع، خدا با توست. برو و اسرائیل را از چنگال مدیانی‌ها نجات ده»


{{:en:obs:obs-16-06.jpg?nolink&640x360}}

خدا به جدعون فرمود: «برو و بت خانه‌ی پدرت را واژگون کن. جدعون از مردم می‌ترسید، بنابراین او تا نیمه‌شب منتظر ماند. سپس بت را شکست و آن‌را تکّه‌تکّه نمود. او به‌جای بت، محرابی برای خدا ساخت و برای او قربانی داد.


{{:en:obs:obs-16-07.jpg?nolink&640x360}}

صبح روز بعد مدیانی‌ها دیدند که بت شکسته شده است و این باعث شد که خشم آن‌ها برانگیخته شود. آنان به‌سوی خانه جدعون رفتند تا او را به قتل برسانند؛ امّا پدر جدعون گفت: «چرا شما می‌خواهید به خدایانتان کمک کنید؟ اگر آن‌ها خدا هستند بگذارید خودشان از خودشان محافظت کنند. بنابراین جدعون نجات پیدا کرد.


{{:en:obs:obs-16-08.jpg?nolink&640x360}}

پس‌از آن مدیانی‌ها باز شروع به سرقت از اسرائیلی‌ها کردند، به‌طوری‌که قابل شمارش نبود. جدعون شروع به جمع کردن تمام قوم برای جنگ با مدیانی‌ها کرد. جدعون از خدا خواست که به او دو نشانه بدهد تا اطمینان پیدا کند که خدا در این نبرد با او خواهد بود.


{{:en:obs:obs-16-09.jpg?nolink&640x360}}

اوّل، جدعون مقداری پشم در خرمن‌گاه گذاشت و از خدا خواست که فقط روی پشم، شبنم نشسته باشد ولی زمین خشک بماند. خدا این کار را انجام داد. روز بعد او از خدا خواست که زمین خیس باشد ولی پشم خشک بماند، خدا این کار را هم کرد.


{{:en:obs:obs-16-10.jpg?nolink&640x360}}

سربازان اسرائیلی نزد جدعون آمدند، امّا خدا به او گفت این مقدار سرباز بسیار زیاد هست. بنابراین جدعون از ۳۲۰۰۰ نفر، تعداد ۲۲۰۰۰ نفر را که از جنگ می‌ترسیدند به خانه فرستاد. دوباره خدا به جدعون گفت که آن عدّه هم زیاد هست، سپس جدعون همه‌ی آن‌ها را به‌غیر از ۳۰۰ نفر به خانه فرستاد.


{{:en:obs:obs-16-11.jpg?nolink&640x360}}

همان شب خدا به جدعون گفت: «مخفیانه به اردوگاه مدیانی‌ها برو، وقتی سخنان آن‌ها را بشنوی جرأت یافته و نخواهی ترسید.». جدعون به اردوگاه آن‌ها رفت و شنید که یک سرباز مدیانی به دوستش درباره‌ی خوابی که دیده بود توضیح می‌داد. رفیقش به او گفت: «معنی خواب تو این است که جدعون سپاه مدیانی را شکست خواهد داد.». با شنیدن این مکالمه، جدعون خدا را ستایش کرد.


{{:en:obs:obs-16-12.jpg?nolink&640x360}}

جدعون به‌طرف سربازانش برگشت و به هر‌یک از آن‌ها یک شیپور و یک کوزه‌ی سفالی که مشعلی در آن قرار داشت، داد. آن‌ها هنگامی که مدیانی‌ها خواب بودند محاصره‌شان کردند.


{{:en:obs:obs-16-13.jpg?nolink&640x360}}

سپس هم‌زمان همه‌ی آن‌ها کوزه‌ها را که مشعل داخلشان بود، شکستند. آن‌ها در شیپورهای خود می‌نواختند و فریاد می‌زدند: «ما برای خدا و جدعون می‌جنگیم»


{{:en:obs:obs-16-14.jpg?nolink&640x360}}

خدا مدیانی‌ها را پریشان کرد، آن‌ها شروع به حمله و کشتن یک‌دیگر کردند. فوراً بقیه‌ی اسرائیلی‌هایی که از خانه‌هایشان فرا خوانده شده بودند برای تعقیب مدیانی‌ها آمدند. آن‌ها تعداد زیادی از مدیانی‌ها را کشتند و بقیه‌ی آنان را تا بیرون سرزمینشان تعقیب کردند. آن‌روز ۱۲۰٫۰۰۰ نفر از مدیانی‌ها کشته شدند. خدا، قوم اسرائیل را نجات داد.


{{:en:obs:obs-16-15.jpg?nolink&640x360}}

مردم می‌خواستند که جدعون را پادشاه خود کنند. جدعون پیش‌نهاد آن‌ها را ردّ کرد، امّا از آن‌ها خواست که تمام غنایمی را که از دشمن به‌دست آورده بودند به او تحویل دهند.


{{:en:obs:obs-16-16.jpg?nolink&640x360}}

جدعون دچار اشتباه شد. او با طلاهایی که غنیمت گرفته بود، جلیقه‌ای ساخت و مردم از عبادت خدا دست کشیده و به عبادت جلیقه‌ای که جدعون ساخته بود پرداختند.


{{:en:obs:obs-16-17.jpg?nolink&640x360}}

خدا دوباره قوم اسرائیل را به‌خاطر بت‌پرستی مجازات نمود. دشمنان، آن‌ها را شکست دادند. سرانجام آن‌ها باز از خدا تقاضای کمک کردند و خدا برای آن‌ها نجات‌دهنده‌ی دیگری فرستاد. این الگوی گناه، مجازات، توبه و رهایی بارها ادامه داشت. خدا تعداد زیادی منجی برای نجات اسرائیلی‌ها از دست دشمنان فرستاد.


{{:en:obs:obs-16-18.jpg?nolink&640x360}}

سرانجام قوم بنی‌اسرائیل از خدا خواستند که یک پادشاه مانند ملّت‌های دیگر به آنان بدهد. آن‌ها یک پادشاه نیرومند، قوی و رهبری که در جنگ‌ها بتواند آن‌ها را راهنمایی کند، می‌خواستند. خدا از این درخواست خشنود نبود، امّا چیزی را که آنان می‌خواستند، به ایشان داد.

داستانی برگرفته از کتاب مقدّس: کتاب داوران، فصل‌های ۱-۳و۶-۸
