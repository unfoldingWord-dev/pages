====== ۵.وعده‌ی تولّد پسر ابراهیم ======


{{:en:obs:obs-05-01.jpg?nolink&640x360}}


ابراهیم و سارای حدود بیست سال چشم به‌راه فرزندی بودند، امّا هنوز بچه‌ای نداشتند. خدا با ابراهیم صحبت کرد و دوباره به او وعده داد که پسری خواهد داشت و نسلش مانند ستارگان آسمان زیاد خواهد شد. ابراهیم به وعده‌ی خدا ایمان داشت.


{{:en:obs:obs-05-02.jpg?nolink&640x360}}

سپس ​همسر ابراهیم به او گفت: «پس حالا که خداوند اجازه نمی‌دهد من بچه‌ای داشته باشم و اکنون که من برای حامله شدن بسیار پیر هستم، با خدمت‌کار من هاجر ازدواج کن و او می‌تواند برای من فرزندی بیاورد»


{{:en:obs:obs-05-03.jpg?nolink&640x360}}

پس ابراهیم با هاجر ازدواج کرد. هاجر پسری به دنیا آورد و ابراهیم نام او را اِسماعیل نهاد. ابراهیم از خدا درخواست کرد که آن پسر را برکت دهد. خداوند فرمود: «من او را برکت خواهم داد، امّا اسماعیل پسر وعده نیست، من عهد خود را با او نمی‌بندم»


{{:en:obs:obs-05-04.jpg?nolink&640x360}}

همسرت سارای، پسری خواهد آورد و او همان فرزندی خواهد بود که به تو وعده داده بودم. نام او اسحاق است. عهد من با او خواهد بود، از او نسلی بزرگ به وجود خواهم آورد. سپس خدا نام آبرام را به (ابراهیم) تغییر داد، یعنی پدر قوم‌های بسیار. هم‌چنین خدا نام سارای را به ساره تغییر داد که به‌معنای (شاهزاده) است.


{{:en:obs:obs-05-05.jpg?nolink&640x360}}

سرانجام، زمانی که ابراهیم صد ساله و ساره نود ساله بود، ساره پسری به دنیا آورد. آن‌ها او را اِسحاق نام گذاشتند، همان‌طور که خدا گفته بود.


{{:en:obs:obs-05-06.jpg?nolink&640x360}}

وقتی که اسحاق مرد جوانی شد، خدا ایمان ابراهیم را آزمایش کرد و گفت: «تنها پسرت اسحاق را بردار و او را بکش و برای من قربانی کن.». ابراهیم دوباره از آن‌چه خدا خواسته بود اطاعت کرد.


{{:en:obs:obs-05-07.jpg?nolink&640x360}}

ابراهیم، اسحاق را با طناب بست و روی قربانگاه گذاشت. سپس کارد را بالا برد تا اِسحاق را قربانی کند، در همان لحظه خدا فرمود: «دست نگه‌دار، به پسرت آسیبی نرسان. الان دانستم که مطیع خدا هستی، زیرا یگانه پسرت را از من دریغ نداشتی».


{{:en:obs:obs-05-08.jpg?nolink&640x360}}

ابراهیم در آن نزدیکی، قوچی را دید که درمیان بوته‌ای گیر کرده بود. خدا قوچ را به‌جای اسحاق برای قربانی فرستاده بود. ابراهیم از دیدن قوچ برای قربانی خوشحال شد.


{{:en:obs:obs-05-09.jpg?nolink&640x360}}

سپس خدا به ابراهیم گفت: «به ذات خود قسم خورده‌ام که چون تو مرا اطاعت کرده‌ای و حتّی یگانه پسرت را از من دریغ نداشتی، تو را چنان برکت دهم که نسل تو مانند ستارگان آسمان بی‌شمار شوند و آن‌ها موجب برکت همه‌ی قوم‌های جهان خواهند گشت، زیرا تو مرا اطاعت کردی».

داستانی برگرفته از کتاب مقدّس: کتاب پیدایش، فصل‌های ۱۶-۲۲
