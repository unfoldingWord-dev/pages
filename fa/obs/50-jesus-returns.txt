====== ۵۰.بازگشت عیسی ======


{{:en:obs:obs-50-01.jpg?nolink&640x360}}


نزدیک به دوهزار سال است که خبر خوش انجیل مسیحای موعود پخش شده و کلیسا درحال رشد است. مسیح گفت که در آخر زمان برمی‌گردد، امّا هنوز زمان بازگشت عیسی نیامده است.


{{:en:obs:obs-50-02.jpg?nolink&640x360}}


 ما مسیحیان هم‌چنان‌که منتظر بازگشت مسیح هستیم، باید زندگی پاک و خداپسندانه‌ای داشته باشیم. زمانی‌که مسیح بر‌روی زمین بود، چنین فرمود: «سرانجام وقتی مژده‌ی انجیل به گوش همه‌ی مردم جهان رسید و همه از آن باخبر شدند، آن‌گاه دنیا به آخر خواهد رسید.».


{{:en:obs:obs-50-03.jpg?nolink&640x360}}


بسیاری هنوز از مسیح چیزی نمی‌دانند. پیش‌از این‌که مسیح به آسمان صعود کند، عیسی به مسیحیان مأموریتّی داد تا خبر خوش انجیل را به گوش همه برسانند. عیسی فرمود: «بروید و امّت‌ها را شاگرد من سازید. محصول برای درو فراوان است.».


{{:en:obs:obs-50-04.jpg?nolink&640x360}}


عیسی مسیح این را نیز گفت: «شاگرد از معلّم خود بالا‌تر نیست. شما به‌خاطر من شکنجه خواهید دید و کشته خواهید شد. در این جهان عذاب خواهید کشید، ولی دل‌گرم باشید. من شیطان را شکست داده‌ام! تا به آخر امین بمانید، آن‌گاه نجات خواهید یافت.».


{{:en:obs:obs-50-05.jpg?nolink&640x360}}


عیسی برای شاگردان خود داستانی را تعریف کرد تا درمورد روز آخر توضیح دهد: «پادشاهی خدا، مانند مردی است كه در مزرعه‌ی خود بذر خوب می‌پاشد. زمانی‌که خوابیده است، دشمن او می‌آید و لابه‌لای بذر گندم، تخم علف هرز می‌پاشد و سپس به راه خود می‌رود.


{{:en:obs:obs-50-06.jpg?nolink&640x360}}


زمانی‌که بذرها جوانه می‌زنند، کارگران از ارباب خود می‌پرسند: «آقا، شما بذر خوب در این زمین کاشتید. چرا درمیان آن‌ها علف هرز روییده است؟». ارباب جواب می‌دهد، دشمن بذر آنها را پاشیده است.


{{:en:obs:obs-50-07.jpg?nolink&640x360}}


آن‌ها در جواب می‌گویند: «علف‌ها را بچینیم؟». ارباب پاسخ می‌دهد: «اگر این کار را انجام دهید، بعضی از گندم‌ها را با آن‌ها بیرون خواهید کشید. تا موقع درو صبر کنید تا علف‌ها را جمع‌آوری کرده باهم بسوزانیم، امّا گندم‌ها را به انبار بیاورید.»


{{:en:obs:obs-50-08.jpg?nolink&640x360}}


شاگردان متوجّه نشدند و به مسیح گفتند: «خواهش می‌کنیم این داستان را برای ما توضیح بده.». عیسی گفت: «مردی که بذر خوب را کاشت همان مسیحای موعود بود. زمین نشانه‌ی جهان است. بذر خوب نماینده‌ی مردم در پادشاهی خداست."


{{:en:obs:obs-50-09.jpg?nolink&640x360}}

علف نشان‌گر افرادی است که متعلّق به شیطان هستند. کسی که آن‌ها را کاشت شیطان است. فصل درو نشانه‌ی زمان‌های آخر است، و دروگرها فرشتگان هستند.


{{:en:obs:obs-50-10.jpg?nolink&640x360}}

در زمان‌های آخر، تمام کسانی که متعلّق به شیطان هستند به شعله‌های آتش انداخته خواهند شد. جایی‌که گریه و عذاب فراوان است. سپس عادلان و پارسایان، مانند خورشید در پادشاهی پدر آسمانی خواهند درخشید.».


{{:en:obs:obs-50-11.jpg?nolink&640x360}}


زمانی‌که مسیح به آسمان بازگشت، گفت که به زمین خواهد بازگشت، درست همان‌طور که به‌صورت فیزیکی درمیان ابرها به آسمان رفت. مسیح هم‌چنین وعده داد زمانی‌که برگردد، مسیحیانی که مرده‌اند، برخیزانده خواهند شد و همراه وی به این جهان خواهند بازگشت.


{{:en:obs:obs-50-12.jpg?nolink&640x360}}


سپس مسیحیانی که هنوز زنده هستند به‌همراه آن‌ها در آسمان جمع می‌شوند و خداوند را در هوا ملاقات می‌کنند و تا ابد با او خواهند بود. مسیح در پیوندی بی‌همتا برای همیشه با آن‌ها خواهد بود.


{{:en:obs:obs-50-13.jpg?nolink&640x360}}


مسیحیان، تاج حیات را دریافت خواهند کرد. مرگ دوّمی که همانا آتش جهنّم است، برای آن‌ها وجود ندارد. آنان تا ابد در آرامش با خدا خواهند زیست.


{{:en:obs:obs-50-14.jpg?nolink&640x360}}


امّا کسانی که به مسیح ایمان نیاورده‌اند، داوری و محکوم خواهند شد و تا به ابد در جهنّم خواهند بود. در آتش جهنّم، خواهند گریست و فشار دندان و اضطراب با ایشان خواهد بود. آن‌ها با آتشی که هرگز خاموش نمی‌شود و کرم‌هایی که هرگز نمی‌میرند، خواهند بود.


{{:en:obs:obs-50-15.jpg?nolink&640x360}}


مسیح، شیطان و سلطنت او را منهدم خواهد ساخت و او را به دریاچه‌ی گوگرد و آتش خواهد افکند. مرگ نیز به دریاچه‌ی آتشین گوگرد و جهنّم انداخته خواهد شد.


{{:en:obs:obs-50-16.jpg?nolink&640x360}}


عیسی بهشت و زمینی جدید را خلق خواهد کرد. جهان دوباره کامل خواهد بود، مانند زمان پیش‌از گناه آدم و حوّا.


{{:en:obs:obs-50-17.jpg?nolink&640x360}}


عیسی مسیح تا به ابد سلطنت خواهد کرد. او هر اشكی را از چشمان ایمان‌دارانش پاک خواهد كرد. دیگر از مرگ و غم و گریه و درد و رنج خبری نخواهد بود. او پادشاهی خود را با صلح و عدالت رهبری خواهد کرد و تا به ابد با پیروان خود خواهد بود.


داستانی برگرفته از کتاب مقدّس: انجیل متّی، فصل ٢٤، آیه‌ی ١٤ فصل ٢٨، آیه‌ی ١٨؛ انجیل یوحنّا، فصل ١٥، آیه‌ی٢٠ فصل ١٦، آیه‌ی ٣٣؛ کتاب مکاشفه، فصل ٢، آیه‌ی ١٠؛ انجیل متّی، فصل ١٣، آیات ٢٤-٣٠، ٣٦-٤٢؛ رساله‌ی اوّل پولس به تسالونیکیان، فصل ٤، آیه‌ی ١٣ تا فصل ٥، آیه‌ی ١١، رساله‌ی یعقوب، فصل ١، آیه‌ی ١٢؛ انجیل متّی، فصل ٢٢، آیه‌ی ١٣؛ کتاب مکاشفه، فصل ٢٠، آیه‌ی ١٠ فصل ٢١، آیات ١-٢٢
