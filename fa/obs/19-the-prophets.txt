====== ۱۹.پیامبران ======


{{:en:obs:obs-19-01.jpg?nolink&640x360}}


در طول تاریخ اسرائیل، خدا پیامبرانی را برای آن‌ها فرستاد. پیامبران از خدا وحی می‌گرفتند و آن‌ها را به مردم انتقال می‌دادند.


{{:en:obs:obs-19-02.jpg?nolink&640x360}}

در زمان پادشاهی اخاب بر اسرائیل، ایلیا پیامبر بود. اخاب مرد بدکاری بود که مردم را تشویق می‌کرد که بت بعل را بپرستند. ایلیا به اخاب گفت: «هیچ باران و شبنمی بر زمین نمی‌ریزد تا زمانی که من بگویم.».


{{:en:obs:obs-19-03.jpg?nolink&640x360}}

سپس خدا به ایلیا گفت: «برو در بیابان و درکنار رود مخفی شو.». هرروز صبح و عصر پرنده‌ها برای ایلیا نان و گوشت می‌آوردند. اخاب و سپاه او به‌دنبال ایلیا می‌گشتند، امّا نمی‌توانستند او را پیدا کنند. خشکی باعث شده که آب رودخانه خشک شود.


{{:en:obs:obs-19-04.jpg?nolink&640x360}}

بنابراین ایلیا به دیار همسایه رفت. یک بیوه‌زن که فرزند پسری داشت، آن‌جا زندگی می‌کردند و به‌خاطر خشک‌سالی، هیچ غذایی برای خوردن نداشتند. امّا آن‌ها از ایلیا مراقبت کردند و خدا برای آنان تا زمانی که باران نبارید، آرد و روغن فراهم کرد. آن‌ها در تمام مدّت خشک‌سالی، خوراک داشتند و ایلیا مدّت زیادی آن‌جا ماند.


{{:en:obs:obs-19-05.jpg?nolink&640x360}}

بعد از سه‌سال، خدا به ایلیا گفت که به اسرائیل برگردد و با اخاب صحبت کند. زیرا خدا می‌خواست دوباره از آسمان باران بباراند. وقتی اخاب ایلیا را دید به او گفت: «تو هستی که همه‌ی این مشکلات را به‌وجود آورده‌ای!». ایلیا گفت: «همه‌ی این مشکلات به‌خاطر توست! تو خدای حقیقی را ترک گفته‌ای و بعل را ستایش می‌کنی. همه‌ی قوم اسرائیل را به کوه کرمل بیاور.».


{{:en:obs:obs-19-06.jpg?nolink&640x360}}

همه‌ی اسرائیل همراه با ۴۰۰ نفر از انبیاء بت بعل به کوه کرمل آمدند. ایلیا گفت: «چه‌قدر طول می‌کشد که افکار خود را عوض کنید؟ اگر خداوند، خداست او را بپرستید و اگر بعل خداست او را پیروی کنید.».


{{:en:obs:obs-19-07.jpg?nolink&640x360}}

سپس ایلیا رو به انبیاء بت بعل کرد و گفت: «یک گاو نر قربانی کنید امّا آن‌را آتش نزنید و من هم این کار را می‌کنم و خدایی که آن‌را آتش زند، خدای حقیقی است.». بنابراین کاهنان بت بعل، قربانی را فراهم آوردند ولی آتشی روشن نکردند.


{{:en:obs:obs-19-08.jpg?nolink&640x360}}

سپس آن‌ها برای بت بعل دعا کردند: «دعای ما را اجابت کن ای بعل!». آن‌ها تمام روز مشغول دعا، فریاد زدن و مجروح کردن بدن خود با چاقو بودند. امّا بعل جوابی به آنان نمی‌داد.


{{:en:obs:obs-19-09.jpg?nolink&640x360}}

در اواخر روز، ایلیا خود را آماده کرد که برای خدا قربانی دهد. سپس او دوازده قدح بزرگ آب برروی قربان‌گاه، گوشت و هیزم‌ها ریخت. به‌طوری‌که حتّی زمین دور قربان‌گاه نیز کاملاً خیس شده بود.


{{:en:obs:obs-19-10.jpg?nolink&640x360}}

سپس ایلیا چنین دعا کرد: «خداوندا، ای خدای ابراهیم، اسحاق و یعقوب، امروز به ما نشان بده که تو خدای اسرائیل هستی و من خدمت‌گزار تو هستم. دعای مرا اجابت کن تا این قوم بدانند که تو خدای حقیقی هستی!».


{{:en:obs:obs-19-11.jpg?nolink&640x360}}

فوراً آتشی از آسمان نازل شد و گوشت، هیزم، سنگ‌ها و حتّی زمین خیس دور محراب را نیز سوزاند. وقتی مردم این را دیدند، بلافاصله به زمین افتادند و گفتند: «خداوند نیکوست!خداوند نیکوست!».


{{:en:obs:obs-19-12.jpg?nolink&640x360}}

سپس ایلیا گفت: «نگذارید حتّی یک‌نفر از انبیاء بت بعل فرار کنند!». پس مردم آن‌ها را دستگیر کردند و بعد ایلیا همه‌ی آنان را برد و به قتل رساند


{{:en:obs:obs-19-13.jpg?nolink&640x360}}

بعد ایلیا به اخاب پادشاه گفت: «فوراً به شهر برگرد زیرا به‌زودی باران می‌بارد.». در همان هنگام، ابرهای سیاه آسمان را پوشانید و باد تندی همراه با باران وزیدن گرفت. خدا کار خویش را انجام داد و ثابت فرمود که فقط او خدای حقیقی است.


{{:en:obs:obs-19-14.jpg?nolink&640x360}}

بعد از ایلیا، خدا الیشع را به پیامبری برگزید. خدا معجزات بسیاری را به‌وسیله‌ی الیشع انجام داد. زمانی، نعمان پادشاه سپاه سوری به بیماری جزام مبتلا شد. او درمورد الیشع شنیده بود، بنابراین به نزد او رفت و تقاضای شفا کرد. الیشع به او گفت که هفت‌مرتبه خود را درون رود اردن شستشو دهد.


{{:en:obs:obs-19-15.jpg?nolink&640x360}}

درابتدا نعمان از این پیش‌نهاد عصبانی بود و نمی‌خواست این کار را انجام دهد. امّا بعد تصمیم خود را عوض کرد و هفت‌مرتبه خود را داخل رود اردن فرو برد. زمانی که برای هفتمین‌بار از آب بیرون آمد، کاملاً شفا یافته بود! خدا او را شفا داد.


{{:en:obs:obs-19-16.jpg?nolink&640x360}}

پیامبران زیاد دیگری هم ظهور کردند. همه‌ی آن‌ها به مردم هشدار می‌دادند که از پرستش بت‌ها دست بکشند و رحمت و عدالت خداوند را ببینند. آنان به مردم هشدار می‌دادند که اگر از گناهان خود دست نکشند و شروع به نااطاعتی از او بکنند، غضب خدا فرا می‌رسد و آن‌ها را مجازات می‌کند.


{{:en:obs:obs-19-17.jpg?nolink&640x360}}

در بیش‌تر مواقع، مردم گوش شنوایی نداشتند. در اکثر اوقات آن‌ها با پیامبران بد‌رفتاری می‌کردند و گاهی حتّی آنان را می‌کشتند! یک‌بار، ارمیاء نبی را به درون چاهی انداختند و او را در آن‌جا رها کردند تا بمیرد. ارمیاء در داخل گل‌ولای فرو رفت، امّا سپس پادشاه بر او رحم کرد و او را پیش‌از آن‌که بمیرد از درون چاه بیرون آورد.


{{:en:obs:obs-19-18.jpg?nolink&640x360}}

حتّی زمانی‌که انبیاء مورد آزار و اذیّت قرار می‌گرفتند، بازهم درمورد خدا صحبت می‌کردند. ایشان به مردم هشدار می‌دادند که اگر توبه نکنند، ازبین خواهند رفت. آن‌ها هم‌چنین عهد خدا را به‌یاد مردم می‌آوردند که همانا آمدن مسیح موعود بود.

داستانی برگرفته از کتاب مقدّس: کتاب اوّل پادشاهان، فصل‌های ۱۶-۱۸; کتاب دوّم پادشاهان، فصل ۵; کتاب ارمیاء ۳۸
