====== ۲. گناه وارد جهان شد ======


{{:en:obs:obs-02-01.jpg?nolink&640x360}}


آدم و همسرش در باغی که خداوند برای آن‌ها آفریده بود، زندگی می‌کردند و بسیار خوشحال بودند. هیچ‌کدام از آن‌ها لباسی بر تن نداشتند و از برهنگی، خجالت نمی‌کشیدند؛ زیرا هنوز گناهی در جهان وجود نداشت. آن‌ها گاهی در باغ قدم می‌زدند و با خدا صحبت می‌کردند.
‌

{{:en:obs:obs-02-02.jpg?nolink&640x360}}

 در باغ امّا یک مار زیرک وجود داشت. او از زن​پرسید: آیا حقیقت دارد که خدا به شما گفته از میوه‌ی درختان باغ نخورید؟


{{:en:obs:obs-02-03.jpg?nolink&640x360}}

زن در جواب گفت: ما اجازه داریم از میوه‌ی همه‌ی درختان بخوریم به‌جز میوه‌ی درخت شناخت نیک و بد. خدا به ما گفت اگر شما از آن درخت بخورید و یا آن را لمس کنید، همانا خواهید مرد.


{{:en:obs:obs-02-04.jpg?nolink&640x360}}

مار در جواب گفت: این حقیقت ندارد که شما خواهید مرد. خدا می‌داند زمانی که شما از میوه‌ی آن درخت بخورید، همه چیز را می‌فهمید و مانند خدا می‌شوید و خوب را از بد تشخیص می‌دهید.


{{:en:obs:obs-02-05.jpg?nolink&640x360}}

آن درخت در نظر زن زیبا آمد و هم‌چنین می‌خواست همه چیز را بفهمد. بنابراین او میوه‌ای از آن درخت برچید و خورد. سپس به شوهرش هم که در آن‌جا بود داد و او هم خورد.​


{{:en:obs:obs-02-06.jpg?nolink&640x360}}

ناگهان، چشمان آن‌ها باز شد و از برهنگی خود آگاه شدند. آدم و همسرش تلاش کردند تا با برگ‌های درخت انجیر، پوششی برای تن عریان خود درست کنند.


{{:en:obs:obs-02-07.jpg?nolink&640x360}}

سپس آدم و همسرش صدای خدا را که در باغ راه می‌رفت شنیدند. آن‌ها خود را از خدا پنهان کردند و خدا آدم را ندا داد کجا هستی؟ آدم جواب داد، صدای پای تو را در باغ شنیدم و ترسیدم زیرا برهنه بودم و خود را پنهان کردم.


{{:en:obs:obs-02-08.jpg?nolink&640x360}}

سپس خدا پرسید: چه کسی به تو گفته برهنه‌ای؟ آیا از میوه‌ی آن درختی خوردی که به تو گفته بودم نخوری؟ آدم جواب داد: این زنی که یار من ساختی، از آن میوه به من داد. آن‌گاه خدا از زن پرسید این چه کاری بود که کردی؟ زن گفت: مار مرا فریب داد.


{{:en:obs:obs-02-09.jpg?nolink&640x360}}

سپس خدا به مار فرمود: تو ملعون هستی. بر روی شکمت خواهی خزید و خاک خواهی خورد. تو و زن از همدیگر نفرت خواهید داشت و هم‌چنین بین نسل تو و نسل زن دشمنی می گذارم. کسی از نسل زن، سر تو را خواهد کوبید و تو پاشنه‌ی​ او را خواهی زد.


{{:en:obs:obs-02-10.jpg?nolink&640x360}}

سپس خدا به زن فرمود: درد زایمان تو را زیاد می کنم و تو مشتاق شوهرت خواهی بود و او بر تو تسلّط خواهد داشت.


{{:en:obs:obs-02-11.jpg?nolink&640x360}}

خدا به مرد فرمود: تو به حرف همسرت گوش دادی و از من سرپیچی کردی و الآن زمین زیر لعنت قرار خواهد گرفت و تو با زحمت فراوان، غذا تهیّه خواهی کرد. سپس خواهی مرد و بدنت به همان خاکی که از آن سرشته شدی، خواهد بازگشت. آدم همسر خود را حوّا نامید، که به‌معنای زندگی است. زیرا او باید مادر همه‌ی انسان‌ها شود و خدا آدم و همسرش را با پوست حیوانات پوشانید.


{{:en:obs:obs-02-12.jpg?nolink&640x360}}

سپس خدا فرمود: اکنون که آدم مانند ما شده است و خوب را از بد تشخیص می‌دهد، نباید گذاشت که از میوه‌ی درخت حیات نیز بخورد و تا ابد زنده بماند. بنابراین خدا آن‌ها را از باغ زیبای بهشت بیرون راند و فرشتگانی قدرتمند را برای محافظت از میوه درخت نیک و بد گمارد.

داستانی برگرفته از کتاب مقدّس: کتاب پیدایش فصل ۳
