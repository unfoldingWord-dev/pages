====== ۳۴.عیسی مثال‌های دیگری تعلیم می‌دهد. ======


{{:en:obs:obs-34-01.jpg?nolink&640x360}}


عیسی مثل‌های دیگری را نیز درباره‌ی ملکوت خدا برای مردم بیان کرد و گفت: «ملکوت خدا مانند دانه‌ی ریز خردل است که در مزرعه‌ای کاشته شده باشد.». دانه‌ی خردل جزو کوچک‌ترین دانه‌هاست.


{{:en:obs:obs-34-02.jpg?nolink&640x360}}


با وجود این وقتی دانه‌ی خردل رشد می‌کند، از تمام بوته‌های دیگر بزرگ‌تر شده، به‌اندازه‌ی یک درخت می‌شود به‌طوری‌که پرنده‌ها در لابه‌لای شاخه‌هایش لانه می‌کنند.».


{{:en:obs:obs-34-03.jpg?nolink&640x360}}


عیسی مثل دیگری را نیز بیان کرد: «آن‌چه را که در ملکوت خدا روی می‌دهد، می‌توان به زنی تشبیه کرد که نان می‌پزد. او یک پیمانه آرد برمی‌دارد و با خمیرمایه مخلوط می‌کند تا خمیر ور بیاید.».


{{:en:obs:obs-34-04.jpg?nolink&640x360}}


«ملکوت خدا مانند گنجی است که مردی در یک مزرعه پیدا کرد و دوباره آن‌را زیر خاک پنهان نمود و از ذوق آن، رفت و هر‌چه داشت فروخت تا پول کافی به‌دست آورد و آن مزرعه را بخرد و صاحب آن گنج شود.».


{{:en:obs:obs-34-05.jpg?nolink&640x360}}


«ملکوت خدا را می‌توان به‌گونه‌ای دیگر نیز توصیف کرد. یک تاجر مروارید، در جست‌وجوی مرواریدهای مرغوب بود. سرانجام وقتی به مروارید باارزشی دست یافت، رفت و هرچه داشت فروخت تا آن‌را بخرد.».


{{:en:obs:obs-34-06.jpg?nolink&640x360}}


سپس عیسی برای کسانی که به پاکی و پرهیزگاری خود می‌بالیدند و سایر مردم را حقیر می‌شمردند، این داستان را تعریف کرد: «دونفر به خانه‌ی خدا رفتند تا دعا کنند. یکی مذهبی مغرور و خودپسندی بود و دیگری مسئول باج و خراج.


{{:en:obs:obs-34-07.jpg?nolink&640x360}}


مذهبی خودپسند، جلو ایستاد و با خود چنین دعا کرد: ای خدا تو را شکر می‌کنم که مانند دیگر مردم، خصوصاً مانند این باج‌گیر نیستم.


{{:en:obs:obs-34-08.jpg?nolink&640x360}}


در هفته دوبار روزه می‌گیرم و از هر‌چه که به‌دست می‌آورم، یک‌دهم را در راه تو می‌دهم.


{{:en:obs:obs-34-09.jpg?nolink&640x360}}


«.امّا آن باج‌گیر گناه‌کار در فاصله‌ی دور ایستاد و به هنگام دعا، حتّی جرأت نکرد از خجالت سر خود را بلند کند، بلکه با اندوه به سینه‌ی خود زده، گفت: خدایا به من گناه‌کار رحم فرما!


{{:en:obs:obs-34-10.jpg?nolink&640x360}}


سپس عیسی گفت: «به شما می‌گویم این مرد گناه‌کار، بخشیده شد و به خانه رفت، امّا آن مذهبی خودپسند، از بخشش و رحمت خدا محروم ماند. زیرا هر‌که خود را بزرگ جلوه دهد، پست خواهد شد و هر‌که خود را فروتن سازد، سربلند خواهد گردید."


داستانی برگرفته از کتاب مقدّس: انجیل متّی، فصل ۱۳، آیات۳۱تا۳۳و۴۴تا۴۶; انجیل مرقس، فصل ۴، آیات۳۰تا۳۲; انجیل لوقا، فصل ۱۳، آیات ۱۸تا۲۱و۹تا۱۴
