====== ۳۴.عیسی داستان های دیگری را تعلیم می دهد. ======


{{:en:obs:obs-34-01.jpg?nolink&640x360}}


عیسی مثلهای دیگری را نیز برای ایشان درباره ملکوت خدا بیان کرد و گفت،"ملکوت خدا مانند دانه ریز خردل است که در مزرعه ای کاشته شده باشد.دانه خردل جزو کوچکترین دانه هاست."


{{:en:obs:obs-34-02.jpg?nolink&640x360}}


"با وجود این وقتی رشد می کند از تمام بوته های دیگر بزرگتر شده،به اندازه یک درخت می شود به طوری که پرنده ها می آیند ودر لابلای شاخه هایش لانه می کنند."


{{:en:obs:obs-34-03.jpg?nolink&640x360}}


عیسی مثل دیگری را نیز بیان کرد،"می توان آنچه را در ملکوت خدا روی می دهد،به زنی تشبیه کرد که نان می پزد.او یک پیمانه آرد بر می دارد و با خمیرمایه مخلوط می کند تا خمیر در بیاید."


{{:en:obs:obs-34-04.jpg?nolink&640x360}}


"ملکوت خدا مانند گنجی است که مردی در یک مزرعه پیدا کرد و دوباره آن را زیر خاک پنهان نمود و از ذوق آن،رفت و هر چه داشت فروخت تا پول کافی بدست آورد و آن مزرعه را بخرد و صاحب آن گنج شود."


{{:en:obs:obs-34-05.jpg?nolink&640x360}}


"ملکوت خدا را می توان به گونه ای دیگر نیز توصیف کرد.یک تاجر مروارید،در جستجوی مرواریدهای مرغوب بود.سرانجام وقتی به مروارید باارزشی دست یافت،رفت و هر چه داشت فروخت تا آن را بخرد."


{{:en:obs:obs-34-06.jpg?nolink&640x360}}


سپس عیسی برای کسانی که به پاکی و پرهیزگاری خود می بالیدند و سایر مردم را حقیر می شمردند این داستان را تعریف کرد:"دو نفر به خانه خدا رفتند تا دعا کنند،یکی مذهبی مغرور و خودپسندی بود و دیگری مسئول باج و خراج."


{{:en:obs:obs-34-07.jpg?nolink&640x360}}


"مذهبی خودپسند،کناری ایستاد و با خود چنین دعا کرد،'ای خدا تو را شکر می کنم که من مانند سایر مردم،خصوصاً مانند این باجگیر نیستم.'"


{{:en:obs:obs-34-08.jpg?nolink&640x360}}


"'در هفته دو بار روزه می گیرم و از هر چه که بدست می آورم،یک دهم را در راه تو می دهم.'"


{{:en:obs:obs-34-09.jpg?nolink&640x360}}


"اما آن باجگیری گناهکار در فاصله دور ایستاد و به هنگام دعا،حتی جرات نکرد از خجالت سر خود را بلند کند،بلکه با اندوه به سینه خود زده،گفت:'خدایا به من گناهکار رحم فرما!'"


{{:en:obs:obs-34-10.jpg?nolink&640x360}}


سپس عیسی گفت،"به شما می گویم این مرد گناهکار،بخشیده شد و به خانه رفت،اما آن مذهبی خودپسند،از بخشش و رحمت خدا محروم ماند.زیرا هر که خود را بزرگ جلوه دهد،پست خواهد شد و هر که خود را فروتن سازد،سربلند خواهد گردید."


//A Bible story from: Matthew 13:31-33, 44-46; Mark 4:30-32; Luke 13:18-21; 18:9-14//
