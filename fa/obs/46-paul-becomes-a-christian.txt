====== ۴۶.پولس پیرو مسیح می شود ======


{{:en:obs:obs-46-01.jpg?nolink&640x360}}


استفان یکی از رهبران کلیسای اولیه بود.او مردی خوشنام و پر از روح القدس و دانایی بود.استفان معجزه های بسیاری در میان مردم انجام داد تا مردم به عیسای مسیح ایمان آورند.


{{:en:obs:obs-46-02.jpg?nolink&640x360}}


یک روز،استیفان با عده ای از یهودیان درباره عیسی بحث و مجادله می کردند.آنها از استیفان بسیار ناراحت شدند و به او تهمت زدند و گفتند،"ما شنیدیم که او به خدا و موسی کفر می گفت!"بنابراین آنها استیفان را دستگیر کردند و او را به حضور کاهن اعظم و سران قوم یهود بردند.


{{:en:obs:obs-46-03.jpg?nolink&640x360}}


کاهن اعظم از استیفان پرسید،آیا این تهمت ها صحت دارد؟"استیفان پاسخ داد،"ای خدانشناسان،ای یاغیان!شما همیشه روح القدس را رد کرده اید،درست همانطور که اجدادتان کردند.کدام پیامبری است که اجداد شما او را شکنجه و آزار نداده باشند؟شما حتی مسیح موعود را که خدا فرستاده بود،کشتید"


{{:en:obs:obs-46-04.jpg?nolink&640x360}}


وقتی مردم این سخنان را شنیدند،گوش خود را گرفتند و فریاد برآوردند.آنها استیفان را به بیرون از شهر بردند تا او را به حد مرگ سنگسار کنند.


{{:en:obs:obs-46-05.jpg?nolink&640x360}}


در همان حالی که استیفان را سنگسار می کردند،فریاد زد،"ای عیسای خداوند روح مرا بپذیر"سپس روی زانوها افتاد و با صدای بلند گفت،"خداوندا،این گناه را به حساب آنان مگذار"بعد از این دعا جان سپرد.


{{:en:obs:obs-46-06.jpg?nolink&640x360}}


مردی که نامش شائول بود با کشته شدن استیفان کاملاً موافق بود و از کسانی که او را سنگسار کردند،به طور کامل حمایت کرد.در همان روز مردم به مسیحیان زیادی حمله کردند و آنها را از آن منطقه بیرون راندند.


{{:en:obs:obs-46-07.jpg?nolink&640x360}}


شائول همچنان به حمله کردن به مسیحیان ادامه می داد.او حتی وارد خانه های مردم می شد و مردان و زنان را بیرون می کشید و به زندان می انداخت.شائول با گرفتن ماموریت از کاهن اعظم به سوریه رفت تا مسیحیان آنجا را دستگیر کرده و به اورشلیم بازگرداند.


{{:en:obs:obs-46-08.jpg?nolink&640x360}}


همچنانکه او در راه دمشق بود،ناگهان عیسی به صورت نوری خیره کننده بر او ظاهر شده و گفت،"شائول،چرا اینقدر مرا رنج می دهی؟"او گفت،"آقا شما کیستید؟"عیسی پاسخ داد،"من عیسی هستم،همان کسی که تو به او آزار می رسانی."


{{:en:obs:obs-46-09.jpg?nolink&640x360}}


وقتی که پولس برخواست،او نمی توانست ببیند،پس دست او را تا دمشق گرفتند.او به مدت سه روز نه خورد و نه نوشید.


{{:en:obs:obs-46-10.jpg?nolink&640x360}}


پس خداوند در رویا به شخصی مسیحی به نام حنانیا ظاهر شد وگفت،"به خانه ای که شائول در آنجا هست برو و دست خود را بر او بگذار تا دوباره بتواند ببیند.من او را انتخاب کردم تا پیام مرا به پادشاهان و قوم ها برساند.من به او نشان خواهم داد که چقدر باید در راه من زحمت بکشد."بنابراین حنانیا برای شائول دعا کرد و او بینایی خود را بدست آورد.


{{:en:obs:obs-46-11.jpg?nolink&640x360}}


فوراً،شائول غسل تعمید گرفت و شروع به موعظه برای یهودیان کرد و به همه اعلام کرد،"عیسی فرزند خداست."یهودیان مات و مبهوت ماندند که مگر آن همان نیست که مسیحیان را شکنجه میداد،اما الان مسیحی شده.شائول برای آنها استدلال می آورد و ثابت می کرد که عیسی،همان مسیح موعود است.شائول نام خود را به پولس تغییر داد.


{{:en:obs:obs-46-12.jpg?nolink&640x360}}


طولی نکشید که سران قوم یهود نقشه کشیدند که او را بکشند.آنها در کنار دروازه های شهر افرادی گذاشتند تا او را به قتل برسانند.اما پولس از نقشه آنها با خبر شد و دوستانش به او کمک کردند تا او فرار کند.یک شب طرفداران پولس او را در سبدی گذاشتند و از حصار شهر پایین فرستادند.پولس آن شب فرار کرد و به موعظه درباره عیسی ادامه داد.


داستانی از کتاب مقدس;اعمال رسولان۶:آیه۸;۸آیه۳;۹:آیه۱تا۲۵
