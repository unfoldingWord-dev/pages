====== ۴۶.پولس پیرو مسیح می‌شود ======


{{:en:obs:obs-46-01.jpg?nolink&640x360}}


استیفان یکی از رهبران کلیسای اوّلیه بود. او مردی خوش‌نام و پر از روح‌القدس و دانایی بود. استیفان معجزه‌های بسیاری درمیان مردم انجام داد تا مردم به عیسی مسیح ایمان آورند.


{{:en:obs:obs-46-02.jpg?nolink&640x360}}


یک‌روز، استیفان با عدّه‌ای از یهودیان درباره‌ی عیسی بحث و مجادله می‌کرد. آن‌ها از استیفان بسیار ناراحت شدند و به او تهمت زدند و گفتند: «ما شنیدیم که او به خدا و موسی کفر می‌گفت!». بنابراین آن‌ها استیفان را دستگیر کردند و او را به حضور کاهن اعظم و سران قوم یهود بردند.


{{:en:obs:obs-46-03.jpg?nolink&640x360}}


کاهن اعظم از استیفان پرسید، آیا این تهمت‌ها صحت دارند؟». استیفان پاسخ داد: «ای خدانشناسان، ای یاغیان! شما همیشه روح‌القدس را ردّ کرده‌اید، درست همان‌طور که اجدادتان چنین کردند. کدام پیامبری است که اجداد شما او را شکنجه و آزار نداده باشند؟ شما حتّی مسیح موعود را که خدا فرستاده بود، کشتید.».


{{:en:obs:obs-46-04.jpg?nolink&640x360}}


وقتی مردم این سخنان را شنیدند، گوش‌های خود را گرفتند و فریاد برآوردند. آن‌ها استیفان را به بیرون از شهر بردند تا او را سنگسار کنند.


{{:en:obs:obs-46-05.jpg?nolink&640x360}}


در همان حالی‌که استیفان را سنگسار می کردند، او فریاد زد: «ای عیسای خداوند روح مرا بپذیر.». سپس روی زانوها افتاد و با صدای بلند گفت: «خداوندا، این گناه را به حساب آنان مگذار.». بعد از این دعا جان سپرد.


{{:en:obs:obs-46-06.jpg?nolink&640x360}}


مردی که نامش شائول بود با کشته شدن استیفان کاملاً موافق بود و از کسانی که او را سنگسار کردند، به‌طور کامل حمایت کرد. در همان‌روز مردم به مسیحیان زیادی حمله کردند و آن‌ها را از آن منطقه بیرون راندند.


{{:en:obs:obs-46-07.jpg?nolink&640x360}}


شائول هم‌چنان به حمله کردن به مسیحیان ادامه می‌داد. او حتّی وارد خانه‌های مردم می‌شد و مردان و زنان را بیرون می‌کشید و به زندان می‌انداخت. شائول با گرفتن مأموریّت از کاهن اعظم، به سوریه رفت تا مسیحیان آن‌جا را دستگیر کرده و به اورشلیم بازگرداند.


{{:en:obs:obs-46-08.jpg?nolink&640x360}}


هم‌چنان‌که او در راه دمشق بود، ناگهان عیسی به‌صورت نوری خیره کننده بر او ظاهر شده و گفت: «شائول، چرا این‌قدر مرا رنج می‌دهی؟». شائول گفت: «آقا شما کیستید؟». عیسی پاسخ داد: «من عیسی هستم، همان کسی که تو به او آزار می‌رسانی.».


{{:en:obs:obs-46-09.jpg?nolink&640x360}}


وقتی که شائول برخاست، نمی‌توانست ببیند، پس دست او را تا رسیدن به دمشق گرفتند. او به مدّت سه‌روز نه خورد و نه نوشید.


{{:en:obs:obs-46-10.jpg?nolink&640x360}}


سپس خداوند در رویاء به شخصی مسیحی به‌نام حنانیا ظاهر شد وگفت: «به خانه‌ای که شائول در آن‌جا هست برو و دست خود را بر او بگذار تا دوباره بتواند ببیند. من او را انتخاب کردم تا پیام مرا به پادشاهان و قوم‌ها برساند. من به او نشان خواهم داد که چه‌قدر باید در راه من زحمت بکشد.». بنابراین حنانیا رفت و برای شائول دعا کرد و او بینایی خود را به‌دست آورد.


{{:en:obs:obs-46-11.jpg?nolink&640x360}}


شائول بی‌درنگ غسل تعمید گرفت و شروع به موعظه برای یهودیان کرد و به همه اعلام کرد: «عیسی فرزند خداست.». یهودیان مات و مبهوت ماندند که مگر او همان نیست که مسیحیان را شکنجه می‌داد، امّا الان خود نیز مسیحی شده است. شائول برای آن‌ها استدلال می‌آورد و ثابت می‌کرد که عیسی، همان مسیح موعود است. شائول کمی بعد، نام خود را به پولس تغییر داد.


{{:en:obs:obs-46-12.jpg?nolink&640x360}}


طولی نکشید که سران قوم یهود نقشه کشیدند که پولس را بکشند. آن‌ها در‌کنار دروازه‌های شهر افرادی گذاشتند تا او را به‌قتل برسانند. پولس امّا از نقشه‌ی آنان آگاه شد و دوستانش به او کمک کردند تا فرار کند. یک‌شب، طرفداران پولس، او را در سبدی گذاشتند و از حصار شهر پایین فرستادند. پولس آن شب فرار کرد و به موعظه درباره عیسی ادامه داد.


داستانی برگرفته از کتاب مقدّس: کتاب اعمال رسولان، فصل ۶,آیه‌ی۸; فصل ۸، آیه‌ی ۳; فصل ۹، آیات ۱تا۲۵
