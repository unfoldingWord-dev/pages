====== ۲۶.آغاز خدمات عیسی ======


{{:en:obs:obs-26-01.jpg?nolink&640x360}}


بعد‌از غلبه بر وسوسه‌ی شیطان، عیسی با قدرت روح‌القدس به استان جلیل، جایی که زندگی می‌کرد، برگشت. او از مکانی به مکانی دیگر برای تعلیم می‌رفت و همه درباره‌ی او به نیکی یاد می‌کردند.


{{:en:obs:obs-26-02.jpg?nolink&640x360}}


عیسی به ناصریه جایی که در آن بزرگ شده بود رفت. روز سبّت (شنبه)، او برای پرستش به عبادتگاه رفت. آن‌گاه کتاب اشعیاء نبیّ را به وی دادند، او طومار را باز کرد و آن قسمت را خواند.


{{:en:obs:obs-26-03.jpg?nolink&640x360}}


روح خداوند بر من است! خدا مرا برگزیده تا مژده‌ی رحمت او را به بینوایان برسانم. او مرا فرستاده است تا رنج‌دیدگان را تسلّی بخشم و رهایی را به اسیران، بینایی را به نابینایان اعلام نمایم و مظلومان را آزاد سازم؛ زمان آن رسیده که خدا انسان را مورد لطف خود قرار دهد.


{{:en:obs:obs-26-04.jpg?nolink&640x360}}


سپس عیسی رو به جمعیّت نشست، در‌حالی‌که همه به او چشم دوخته بودند. آن‌ها می‌دانستند که این آیات درباره‌ی مسیح موعود صحبت می‌کنند. عیسی گفت: «امروز این نوشته به‌انجام رسید.». همه‌ی مردم متعجّب شده بودند. آن‌ها می‌گفتند: «مگر این شخص همان پسر یوسف نیست؟».


{{:en:obs:obs-26-05.jpg?nolink&640x360}}


سپس عیسی گفت: «من حقیقت را به شما گفتم، هیچ نبیّ در شهر خود مورد احترام نیست. وقتی الیاس پیامبر زنده بود، زنان بیوه‌ی زیادی وجود داشتند، امّا زمانی‌که سه‌سال‌و‌نیم باران نبارید، خدا الیاس را به کمک همه‌ی زنان بیوه‌ی اسرائیل نفرستاد، بلکه او را نزد بیوه زنی از دیار دیگر فرستاد..».


{{:en:obs:obs-26-06.jpg?nolink&640x360}}


».و وقتی الیشع پیامبر زنده بود، تعداد زیادی از مردم در اسرائیل دچار بیماری جذام بودند. امّا الیشع هیچ‌کدام از آن‌ها را شفا نداد. او فقط نعمان سوری، فرمانده‌ی دشمن اسرائیل را شفا داد.». وقتی مردم این سخنان را شنیدند بسیار خشمگین شدند.


{{:en:obs:obs-26-07.jpg?nolink&640x360}}


آن‌ها عیسی را از محلّ عبادت بیرون کشیده و به لبه‌ی یک صخره بردند تا او را از آن‌جا به پایین بیندازند. امّا عیسی از‌میان ایشان گذشت و شهر ناصریه را ترک گفت.


{{:en:obs:obs-26-08.jpg?nolink&640x360}}


سپس عیسی از‌میان آن منطقه می‌گذشت که سیل جمعیّتی بزرگ به‌طرف او می‌آمدند. آنان بیماران را شامل کوران، لنگان و کرها و لال‌ها و دیگر بیماران را نزد او می‌آوردند و عیسی آن‌ها را شفا می‌داد.


{{:en:obs:obs-26-09.jpg?nolink&640x360}}


تعداد بسیاری را که گرفتار روح بد بودند نزد عیسی می‌آوردند و هنگامی که ارواح پلید خارج می‌شدند، فریاد می‌زدند: «تو فرزند خدا هستی!». جمعیّت متعجّب می‌شدند و خدا را ستایش می‌کردند.


{{:en:obs:obs-26-10.jpg?nolink&640x360}}


سپس عیسی دوازده مرد را انتخاب کرد که آن‌ها را شاگردان یا حواریون می‌نامیدند. این شاگردان، دانش‌آموزان عیسی بودند. ایشان با عیسی مسافرت می‌کردند و درس‌های زیادی از او می‌آموختند.


داستانی برگرفته از کتاب مقدّس: انجیل متی، فصل ۴آیات۱۲تا۲۵; انجیل مرقس، فصل‌های ۱آیات۱۴تا۱۵و۳۵تا۳۹; ۳ آیات۱۳تا۲۱ انجیل لوقا، فصل ۴ آیات۱۴تا۳۰و۳۸تا۴۴
