====== ۲۲.تولّد یحیی ======


{{:en:obs:obs-22-01.jpg?nolink&640x360}}


بیش‌از ۴۰۰ سال بعد‌از آخرین پیامبری که با یهودیان صحبت کرد، فرشته‌ی خدا بر کاهن پیری که نامش زکریا بود ظاهر شد. او مرد خداترسی بود، امّا همسر او الیزابت نمی‌توانست صاحب فرزندی شود.


{{:en:obs:obs-22-02.jpg?nolink&640x360}}


فرشته‌ی خدا به زکریا گفت: «همسر تو پسری خواهد زایید. تو نام او را یحیی خواهی گذاشت. او پیامبر بزرگی خواهد شد که پیش‌از مسیح موعود می آید.». زکریا در پاسخ گفت: «همسرم و من برای بچه‌دار شدن بسیار پیر هستیم! چه‌طور ممکن است که این اتّفاق بیفتد؟».


{{:en:obs:obs-22-03.jpg?nolink&640x360}}


فرشته‌ی خدا جواب داد: «من ازطرف خدا فرستاده شده‌ام تا خبر خوشی را به تو برسانم. حال که تو سخنان مرا باور نکردی، قدرت سخن گفتن را از‌دست خواهی داد تا زمانی‌که آن کودک به‌دنیا بیاید.». از همان لحظه زکریا دیگر نتوانست سخنی بر زبان بیاورد. سپس فرشته‌ی خدا آن‌جا را ترک کرد. زکریا به خانه برگشت و طولی نکشید که همسرش باردار شد.


{{:en:obs:obs-22-04.jpg?nolink&640x360}}


وقتی که الیزابت در ماه ششم حاملگی بود، همان فرشته بر خویشاوند الیزابت که نامش مریم بود ظاهر شد. او باکره و نامزد یوسف بود. فرشته به او گفت: «تو حامله خواهی شد و پسری خواهی زایید.».


{{:en:obs:obs-22-05.jpg?nolink&640x360}}


فرشته ادامه داد: «تو نام او را عیسی خواهی گذاشت. او مسیح موعود خوانده خواهد شد!». مریم پاسخ داد: «چه‌طور چنین چیزی امکان دارد درحالی‌که من باکره هستم؟». فرشته توضیح داد: «روح‌القدس بر تو نازل خواهد شد و تو آن‌را خواهی فهمید. بنابراین پسر تو، فرزند خدای متعال خوانده خواهد شد.».


{{:en:obs:obs-22-06.jpg?nolink&640x360}}


بعد‌از مدّت کوتاهی از این ماجرا مریم به خانه‌ی الیزابت رفت. به‌محض این‌که الیزابت صدای سلام مریم را شنید، بچه در رحم او به حرکت درآمد. آن‌ها به‌خاطر کارهایی که خدا برایشان کرده بود خوشحال بودند. مریم حدود سه‌ماه نزد الیزابت ماند و بعد به خانه بازگشت.


{{:en:obs:obs-22-07.jpg?nolink&640x360}}


بعد‌از تولّد پسر الیزابت، نام او را همان‌طور که فرشته گفته بود یحیی گذاشتند. سپس خدا دوباره دهان زکریا را گشود و او گفت: «خدا را شکر، زیرا او به یاری قومش شتافته! و تو ای فرزندم، تو نبیّ خدای متعال خوانده خواهی شد! تو راه را برای آمدن مسیح موعود آماده خواهی کرد."


//داستانی برگرفته از کتاب مقدّس: انجیل لوقا، فصل ۱//
