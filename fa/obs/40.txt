====== ۴۰.مصلوب شدن عیسی ======


{{:en:obs:obs-40-01.jpg?nolink&640x360}}


سپس آن‌ها صلیب را بر دوش عیسی گذاشتند تا آن‌را حمل کند.


{{:en:obs:obs-40-02.jpg?nolink&640x360}}


آن‌ها به مکانی به‌نام جمجمه‌ی سر رسیدند و دست‌وپای او را بر صلیب میخ‌کوب کردند. امّا عیسی گفت: «ای پدر، این مردم را ببخش، زیرا که نمی‌دانند چه می‌کنند.». به دستور پیلاتس بالای سر او علامتی گذاشتند که بر آن نوشته بود: «این پادشاه یهود است.».


{{:en:obs:obs-40-03.jpg?nolink&640x360}}


سربازان برای لباس عیسی قرعه انداختند و این مطابق پیش‌گویی کتاب‌های آسمانی بود که می‌فرماید: «لباس‌هایم را میان خود تقسیم کردند و بر ردای من قرعه انداختند.».


{{:en:obs:obs-40-04.jpg?nolink&640x360}}


عیسی را درمیان دو جنایت‌کار مصلوب کردند، یکی از آن‌ها عیسی را مسخره کرد؛ امّا دیگری به او گفت: «حتّی درحال مرگ هم از خدا نمی ترسی؟! ما گناه‌کاریم امّا این شخص بی‌گناه است. آن‌گاه به عیسی گفت: «ای عیسی وقتی ملکوت خود را آغاز کردی، مرا هم به‌یاد آور!». عیسی جواب داد: «تو همین امروز با من در بهشت خواهی بود.».


{{:en:obs:obs-40-05.jpg?nolink&640x360}}


سران مذهبی یهود و جمعیّتی که آن‌جا بودند، با تمسخر به عیسی می‌گفتند: «اگر تو پسر خدا هستی از صلیب پایین بیا و خود را نجات بده! آن‌گاه ما به تو ایمان می‌آوریم.».


{{:en:obs:obs-40-06.jpg?nolink&640x360}}


به هنگام ظهر، تاریکی همه‌جا را فراگرفت و تا ساعت سه بعد‌از ظهر ادامه یافت.


{{:en:obs:obs-40-07.jpg?nolink&640x360}}


در این زمان عیسی با صدایی بلند فریاد زد: «ای پدر، روح خود را به دست‌های تو می‌سپارم.». سپس سر خود را خم کرد و جان سپرد. وقتی او جان داد، در آن لحظه، ناگهان پرده‌ی خانه‌ی خدا که درمقابل مقدّس‌ترین جایگاه معبد قرار داشت و حضور خدا آن‌جا بود، از سر تا پا دو تکّه شد.


{{:en:obs:obs-40-08.jpg?nolink&640x360}}


عیسی با مرگ خویش، راهی را باز کرد که مردم بتوانند به سمت خدا بیایند. وقتی افسر رومیِ در پای صلیب، دید که عیسی چگونه جان سپرد،گفت: «حقیقتاً که این مرد بی‌گناه بود. او حتماً باید فرزند خدا باشد.».


{{:en:obs:obs-40-09.jpg?nolink&640x360}}


سپس نیقودیموس و یوسف، از اعضاء شورای عالی یهود که با اشتیاق درانتظار فرارسیدن ملکوت خدا بودند، نزد پیلاتس رفتند و جسد عیسی را درخواست کردند. آن‌ها جسد او را با پارچه‌ی کتان پیچیدند و در مقبره‌ای سنگی گذاشتند و یک سنگ بزرگ نیز جلو در قبر که مثل غار بود غلطاندند. ​


//داستانی برگرفته از کتاب مقدّس: انجیل متّی، فصل ۲۷، آیات ۲۷تا۶۱; انجیل مرقس، فصل ۱۵، آیات ۱۶تا۴۷; انجیل لوقا، فصل ۲۳، آیات ۲۶تا۵۶; انجیل یوحنّا، فصل ۱۹، آیات ۱۷تا۴۲//
